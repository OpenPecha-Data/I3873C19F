༄༅།། བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W2PD19078 ImageGroup: 12PD19084
LCCN: n/a ISBN: n/a
Title:
 སྙིང་ཐིག་ཡ་བཞི།
|snying thig ya bzhi/
Author:
 དྲི་མེད་འོད་ཟེར།
dri med 'od zer/
Descriptor: n /a
Original Publication: n/a;n/a
Place: [s...]
Publisher:
 ||[n..]
Date: 2011
Volume: 
IlIlIIN
Total Volumes:
TBRC Pages:
Introductory Pages: n/a
Text Pages: n/a
Scanning Information: Scanned at Tibetan Buddhist Resource Center, Southwest University of Nationalities,
og raformation there someten Bustiet Resource Center, Southwest University of Santonalion
Chengdu, China.

ན
མ་
, f
༄༅། །རྫོགས་པ་ཆེན་པོ་སྙིང་ཐིག་ཡ་བཞི་ལས་བི་མ་
སྙིང་ཐིག་གི་ཆོས་སྐོར་བཞུགས་སོ། །
ནང་
A
༥
གཙུ།
ཉྙཱ་
ཙ ཀཱ
ཀ-བ་
ཆ *
བར་དཔེ་གསAt་ཆག
༧ཀུན་མཁྱེན་ཀློང་ཆེན་རབ་འབྱམས་ཀྱིས་མཛད།
གླེགསར་པ་གསུམ་པ།

༈ བི་མ་སྙིང་ཐིག་གི་
དཀར་ཆག
༈ དུང་ཡིག་ཅན་རྒྱུད་ཀྱི་ཁོང་དོན་བསྡུས་པ་སྒྲོན་མ་སྣང་བྱེད།.. 
-----བསམས་པས
༈ དུང་ཡིག་ཅན་གྱི་རྒྱབ་ཡིག་སྟེ་གནད་ཀྱི་ཡི་གེ
༈ དུང་ཡིག་ཅན་རྒྱུད་ཀྱི་ཁོང་སྙིང་བསྡེབས་པ་ཞེས་བྱ་བ།
༈ གཡུ་ཡིག་ཅན་པོ་ཏི་སྨུག་ཆུང་གི་སྐོར་རྣམས། ། ་་་་་་་་༦༽
༈ མན་ངག་ངེས་པའི་ཁ་བྱང་མིང་རྣམ་པར་བཀོད་པ། 
༠༠༠༠༡༢༣
༈ མན་ངག་དུམ་དུམ་ཁྲིགས་དུམ་བུ་བདུན་ཅུ་རྩ་བཞི་པ། 
བཀའ་༡༢༦
༑ ཁྱུང་ཆེན་མཁའ་ལྡིང་ཞེས་བྱ་བ་བཞུགས་སོ… 
------- ༡༤༡
༈ སེམས་ཀྱི་དམིགས་དྲུག་གི་རྣམ་པར་བཤད་པ། ་་་་་བ•༠༠༠༠-༡༤༥
༈ སྤྲོས་མེད་དབང་གི་ཏི་ཀ་བཞུགས་སོ། ། ས་-༢༡༦
༈ དབང་བསྐུར་རིམ་པར་འཇུག་པའི་དུས་བཤད་པ་བཞུགས་སོ༔ 
-------༢༢༤
༈ ཤིན་ཏུ་སྤྲོས་མེད་ཀྱི་དབང་འཁོར་འདས་རུ་ཤན་དབྱེ་
བའི་ལག་ལེན་བྲ་ཁྲིད། 
…… ....333
༈ ཤིན་ཏུ་སྤྲོས་པ་མེད་པའི་དབང་གི་ཕྲ་ཏིག 
---༢༣༡
༈ རབ་ཏུ་སྤྲོས་པ་མེད་པའི་དབང་བཞུགས་སོ
t
ttབ་བ- ------..༢༦s
༈ ཟངས་ཡིག་ཅན་གྱི་དབང་བཞིའི་རིམ་པ་སྟོན་པའི་
གནད་རྣམས་བཞུགས་སོ༔ 
t ༢༥༤
༈ སྤྲོས་མེད་ཀྱི་དབང་ཆོག་བཞུགས་སོ… ་་་་་
༈ དམ་ཚིག་རབ་འབྱེད་ཅེས་བྱ་བ་བཞུགས་སོ། ། 
བ------ -------------------
----བབས་བབས་.. ༧༡

-----༢༨༥
༈ རྫོགས་པ་ཆེན་པོ་སྙིང་ཏིག་གི་ལོ་རྒྱུས་ཆེན་མོ་བཞུགས་སོ་་་་་་
---- ------- -----༣༡༥
༈ ལོ་རྒྱུས་ཆེན་མོའི་སྨད་ཆ༔ གནས་འབྱེད་བདུན་པ་བཞུགས་སོ། ། 
༑ སངས་རྒྱས་ཀྱི་འདས་རྗེས་གསུམ་གྱི་རྒྱུད་ཅེས་བྱ་བ་བཞུགས་སོ… ་.....ས་བསབ་-----བབབ་བབ་.༣༥༢
.. ༣༥༧
༈ རང་གནས་ཆེན་པོ་རྒྱ་མཚོ་ཨར་ལ་གཏད་པ་ཞེས་བྱ་བ་བཞུགས་སོ། །་་་་་་་་་་་་་་་
༈ རྒྱ་མཚོ་ཨར་ལ་གཏད་པའི་མན་ངག་སྣང་བ་
༣༦༠
འདུས་པའི་གལ་མདོ་བཞུགས། ་་་་་་་་་་་་་་
༈ བདུད་རྩི་སྙིང་གི་ཐིགས་པ་ཞེས་བྱ་བ་བཞུགས་པ་ལགས་སོ། ། ་་་་་་་བབབབ་བབས་བབ. ༣༦༣
༈ རིག་པའི་གནད་དོན་ལྟ་བ་ཞེས་བྱ་བ་བཞུགས་སོ། །-- - 
---............༣༦༦
༈ ཐོད་རྒལ་གྱི་བོགས་འདོན་ཨར་གཏད་ཀྱི་གདམས་པ་སྙིང་གི་
ཡང་ཞུན་ཞེས་བྱ་བ་བཞུགས།་་་་་t - E t + ----
+-------བསབ་༣༦ར
བབས་འབ ...༣༧༤
སྨུག་ནག་ཁྲོས་མ་རག་གདོང་མའི་དུས་གནད་ངེས་པ་བཞུགས་སོ
༈ 
བབབ་བབབ་བབ་བ..༣༧༧
༈ ཟབ་པ་པོད་བཞིའི་ངོ་བོ་ཉིད་ཀྱི་དེབས་བཞུགས་སོ… བས་
༑ སྤྲོས་མེད་དབང་བསྐུར་རིན་ཆེན་བཀོད་པའི་གནད་ཀྱི་ཡི་གེ་
བ..༣༩༡
དམ་པ་བཞུགས་སོ་
༈ སྤྲོས་མེད་དབང་གི་བུམ་ཐིག་དང་དག་པ་སྦྱར་བ་བཞུགསཔས
---བབས་བབ་བཅསཔ༌པབབ་-----...༣༩༣
བ
༡
༑ ཤིན་ཏུ་སྤྲོས་པ་མེད་པའི་སྐལ་ལྡན་གྱི་དབང་བཞུགས་སོ… 
བས---༣༩༤
---༣༩༩
༑ སྤྲོས་མེད་དབང་གི་ཏིཀ་བཞུགས་སོ.… 
མ་
t - - - - -
༈ རྫོགས་པ་ཆེན་པོ་སྙིང་ཐིག་སྤྲོས་བཅས་ཀྱི་དབང་ལྕེ་བཙུན་
..༤༠༩
གྱིས་མཛད་པ་བཞུགས་སོ། །--ས་བ་་་་་་་་་་་་"༌བས་
----------བའཐབབབབབསཔས་བབ་•འ༤༡༦
༈ རྫོགས་པ་ཆེན་པོའི་དབང་གསུམ་བཞུགས་སོ། ། 
re
ས་..༤༢༢
༈ ཤིན་ཏུ་སྤྲོས་མེད་ཀྱི་དབང་བཞུགས།་་་་་་་
--------....༤ ༢༧
༈ རབ་ཏུ་སྤྲོས་མེད་ཀྱི་དབང་བཞུགསརབས་

༈ དབང་བཞིའི་དུས་དང་མཚན་མ་བསྟན་པའི་ཕྲ་ཊིག--t-- ---- 
ructབཟའ་བའ་་་་་་་་་་་་༌་་༌་་་་་་
!
 ༤༣༢
འདུས་དང་མཚན་མ་བསྟན་པའི་ཕྲ་ཊིག
༈ 
ཉམས་ལེན་ལག་ཁྲིགས་མའི་ཁྲིད་ངོ་མཚར་ཅན་བཞུགས་སོ
༈ 
གཅུད་ཕུར་གསུམ་གྱི་རྒྱབ་ཡིག་གསང་བའི་མན་ངག་བཞུགས་སོ
---...༤༦。
༈ བསམ་གཏན་མིག་གི་སྒྲོན་མ་བཞུགས་སོ ---...༤༦༥
༈ རྟེན་འབྲེལ་བསྡུས་པའི་སྒྲོན་མ་དང་། ་་་་་་་་-----..༤༦༨
༈ བླ་མའི་རིམ་པ་ཚིག་དོན་བཅུ་པ་ཞེས་བྱ་བ། ་་་་་་་t ....༤
༣ 
ཚིག་དོན་བཅུ་གཅིག་པ་ཞེས་བྱ་བ་བཞུགས.
 --------...༤༨༠
༈ བླ་མ་རྒྱལ་བ་ཞང་ཆེན་པོའི་རྣམ་པར་ཐར་པ་བཞུགས་སོ། ། 
ttte ，
 ---------..༥༠༦
༈ ཞང་ཉི་འབུམ་གྱི་རྣམ་ཐར་བཞུགས། ་་་་་བཟའ་བབ་བ ..༥༠༩
༈ ཆོས་བདག་གུ་རུ་ཇོ་འབེར་གྱི་རྣམ་ཐར་བཞུགས། ་་་་་བབ་བབབས --༥༡༠
༈ 
འཁྲུལ་ཞིག་སེང་གེ་རྒྱབ་པའི་རྣམ་ཐར་བཞུགས
། ་་་་་པ--༥༡༡
༈ གྲུབ་ཐོབ་མེ་ལོང་རྡོ་རྗེའི་རྣམ་ཐར་བཞུགས། 
ttt .ཟབབ་འ..༥༡༣
༈ གྲུབ་ཐོབ་མེ་ལོང་རྡོ་རྗེ་རྣམ་ཐར་དྲི་ལོག་མ་བཞུགས་སོ། ། ༌༌་༌༌་༌ --- 
ཟ•----༥༡༩
༈ རིག་འཛིན་ཆེན་པོ་ཀུ་མ་རཱ་ཛའི་རྣམ་ཐར་ལོ་རྒྱུས་དང་བཅས་པ། ་་་་་་་་་་ -----༥༢༢
༈ ཀུན་མཁྱེན་དྲི་མེད་འོད་ཟེར་གྱི་རྣམ་ཐར་མཐོང་བ་དོན་ལྡན། 
 --བའ་བ་བ...(༣༩
༑ རིན་པོ་ཆེ་འོད་གསལ་རང་གྲོལ་གྱི་རྣམ་པར་ཐར་པ། 
--ས་བབ་....༥༧༣
༈ འཁྲུལ་ཞིག་སངས་རྒྱས་དབོན་པོའི་རྣམ་ཐར་ཉིད་ཀྱིས་མཛད་པ་
ནོར་བུའི་གསལ་བྱེད།་་་་་་་་་་་་་་
་༌བ་(༨༠
༈ ཆོས་ཀྱི་རྗེ་མཚུངས་མེད་གྲགས་པ་རྒྱ་མཚོའི་
རྣམ་ཐར་མེ་ཏོག་གི་ཕྲེང་བ།ས་བབབབབས་པད་
བབབབབ་--- ---བས་་་་་་་་་-བ་--
t-------...༦༠༠

དུང་ཡིག་ཅན་རྒྱུད་ཀྱི་ཁོང་དོན་བསྡུས་པ།
དུང་ཡིག་ཅན།
༄༅༔ སྨདུང་ཡིག་ཅན་རྒྱུད་ཀྱི་ཁོང་དོན་བསྡུས་པ་
སྒྲོན་མ་སྣང་བྱེད་ཅེས་བྱ་བ་
བཞུགས་སོ༔
༄༅༔ རྒྱ་གར་སྐད་དུ༔ ཏྲི་ལ་ཏན་ཏྲ་བྷ་དུ་ཏི་ཀ རྒྱུད་རྣམ་པར་འབྱེད་པའི་ཏི་ཀ་ཞེས་བྱ་བ༔ བོད་སྐད་དུ༔ མདོ་རྒྱུད་
ཀུན་ འདི་ཉིད་རང་བཞིན་གྱི། གྱི་ དོན་ རྟོགས་པར་བྱེད་པས་ གསལ་ བར་ བྱེད་ པ༔ གཞིའི་རྟོགས་པ་ སྟོང་
པ་བདེ་ཆེན་ངང་ལ་ཕྱག་འཚལ་ལོ༔ ཉམས་སུ་མྱོང་བས༔ ཆོས་ཐམས་ཅད་ཆོས་ཉིད་མཉམ་པ་ཉིད་ཆེན་པོའི་ལུང་དུ་བསྟན་
པའོ།། སརྦ་པ་པོ་ཨ་སཾ་དྷ་ཡ༔ ཆོས་སྐུ་ཉག་གཅིག་སྤྲོས་དང་བྲལ་བ་ཡི༔ རྟོགས་པར་བྱེད་པའི་ཐབས་བསྟན་
པ༑ དོན་རྣམས་ རྟོགས་པར་བྱེད་པའི་མན་ངག ཚིག་གིས་ གཏན་ལ་ཕབ་ནས་ མཚོན་པར་བྱ་བའི་ ཕྱིར༔ དངོས་
མེད་ རིག་པ་སྟོང་པ་ལ་ཆོས་ཉིད་ ཟང་ཐལ་ དུ་སྣང་ ཤེས་པར་དཀའ་བའི་དོན༔ ཀ་དག སྒྲིབ་
བྲལ་ལྟ་དང་བཅས་པའི་རིག་པ་སྟེ༔ རྡོ་རྗེ་ལུ་གུ་རྒྱུད་འོད་དང་བཅས་པ། དེ་ཡི་གནད་དང་ རིག་པའི་གནད་དང་
ལུས་ཀྱི་གནད་ཀྱིས་ཉམས་སུ་བླང་བ་བསྟན། དགོངས་ དོན་ ཤེས་ བྱའི་ ཕྱིར༔ སྙིང་ གི་ མུན་སེལ་ བློའི་རྨོངས་པ།
སྒྲོན་ མ་ སྣང་ བྱེད་ འདི༔ འབྱེད་པའི་ལྡེ་མིག་བློ་དམན་རྣམས་ཀྱིས་ མི་ཤེས་ འཛིན་ པའི་བ་ ཐག་ མདུད་ པ་
དམ་དུ་བཅིངས་པ་རྣམས་ལས་ པ་ལས་འགྲོལ༔ མ་རིག་ ལ་སོགས་ འགྲོ་བ་རྣམས་མ་རིག་པའི་ལྕགས་སུ་བཅུག་པ་ མཐར་
འཛིན་དམ་འབྱེད་ པའི༔ རྒྱུད་དག་པར་བྱེད་པ་ ཤེས་རབ་འཕྲུལ་གྱི་ལྡེ་མིག་ མི་ཤེས་པ་ཤེས་པར་བྱེད་པ། གསལ་
བ་འདིས༔ ཡེ་ཤེས་མཛོད་ཀྱི་སྣང་བ་ བསམ་གྱིས་མི་ཁྱབ་པའི་ས་མ་ཏིའི་རོ་རྙེད་པར་བྱེད་པས་ རབ་བསྟན་ཏེ༔
ཉམས་གོང་ནས་གོང་དུ་འཕེལ་བར་བྱེད་པ་ ལྷག་ མཐོང་ ཅོག་ རིག་པ་གཅེར་མཐོང་དུ་རྟོགས་པར་བྱེད་པ་ བཞག་
དགོངས་པ་ལྷན་ནེ་ཉིད༔ ནམ་མཁའ་ལ་སྣང་བར་བྱེད་པ་ ཟག་མེད་ཐིག་ལེའི་སྣང་བ་ སྣ་ཚོགས་སུ་འཆར་བ་
རྒྱ་ཆེ་བ༔ མི་འགྱུར་བའི་ཡེ་ཤེས་སྤྲོས་པ་དང་བྲལ་བ་ ཆ་ཕྲ་ཉག་གཅིག་གསལ་བའི་ངང་དུ་བསྡུས གསལ་བ་
ཐོགས་པ་ རིག་པའི་ཤེས་རབ་ཀྱིས་སྣང་བ་ མེད་པའི་ ཚར་གཅོད་པ་ མཚོན་ཆེན་གྱིས༔ ལུས་ཇི་སྙེད་
བླངས་པའི་ཉོན་མོངས་པ་འདི་ཉིད་ལ་གཅོད་པའོ། ། སྐྱེ་བའི་བརྒྱུད་པ་ཉོན་མོངས་དྲྭ་གཅོད་ཕྱིར༔ སངས་རྒྱས་ཀུན་
གྱི་ ཞལ་ནས་གསུངས་པའི་རྒྱུད་སྡེ་རྣམས་ཀྱི་ བཀའ་གསང་ངེས་པའི་ལུང་༔ འདི་ལ་མོས་པའི་སྐལ་ལྡན་

བི་མ་སྙིང་ཐིག
གང་ཟག་རྣམས་ཀྱི་བློ་ལ་གོ་བྱའི་ཕྱིར༔ དབང་པོའི་བྱེ་བྲག་ རབ་འབྲིང་ཐ་མ་ བློ་ཡིས་རིམ་ ཐེག་པ་
རིམ་པ་དགུར་ ཕྱེ་ནས༔ ཡིད་ཆེས་རྒྱུད་ཀྱི་ སྡེབས་བི་མ་ལ་བདག་གིས་ ཚིག་དོན་གསལ་བར་དབྱེ༔
དམ་པ་དང་པོའི་སངས་རྒྱས་དངོས་འདྲ་བའི༔ མཁས་པ་ཡེ་ཤེས་མདོ་བླ་མ་དམ་པ་ ཛྙཱ་ན་སུ་ཏྲའི་ཐུགས་ཀྱི་
དགོངས་ པ་ བྱེ་མ་ལ་མུ་ཏྲའི་བློ་ལ་ བབས་ པའི༔ དོན་ དེ་ ཉིད་ གསལ་ བའི་ གདམས་ངག་རྣམས་
བློ་དང་སྦྱར་ཏེ་མདོ་སྡེ་འདུལ་མངོན་གྱི་ རིམ་པའི་སྡེ་སྣོད་རྣམས༔ ལས་ཁྱད་པར་དུ་འཕགས་པའི་དོན་ བསྡུས་ཏེ་
ཁྱད་པར་ཆེན་པོའི་དོན་རྣམས་ནི༔ གོ་རིམ་གསལ་བར་ རྣམ་པར་ཕྱེ་སྟེ་ བི་མ་ལ་ བདག་གིས་བཤད་
པར་བྱ༔ སྡེ་སྣོད་རིན་ཆེན་ལས་ནི་མངོན་པ་སྟེ༔ ཐེག་པ་ཆེ་ཆུང་ལས་ཀྱང་ཆེན་པོ་ཉིད༔ ཕ་རོལ་ཕྱིན་དང་
སྔགས་ལས་མན་ཏྲའོ༔ དེ་ཉིད་ཕྱི་དང་ནང་ལས་ནང་པ་སྟེ༔ དེ་ཉིད་ལས་ནི་ ཐེག་པ་ རིམ་དགུ་ཀུན་
གྱི་རྩེ༔ མོ་རྫོགས་ཆེན་ ཐེག་རྒྱལ་ཨ་ཏི་གསང་བ་ཆེན་པོའི་གཞུང་༔ རྒྱུད་དང་འགྲེལ་བ་ དེ་ཉིད་སྡེ་རུ་ཕྱེ་ན་
རྣམ་ སེམས་སྡེ་ཀློང་སྡེ་མན་ངག་གི་སྡེ་ གསུམ་སྟེ༔ སེམས་སྡེ་ཀློང་སྡེ་མན་ངག་སྡེ་གསུམ་ལས༔ འདི་ནི་
གསང་བ་མན་ངག་ཉིད་ཡིན་ནོ༔ མན་ངག་ལ་ནི་ ཁ་འཐོར་དང་མན་ངག་ཁ་གཏམ་དང་རྒྱུད་རང་གཞུང་གི་མན་
ངག་གསུམ་ལས་རྒྱུད་དུམ་བུའི་མན་ངག་ཏུ་བརྗོད་པའོ། །རྒྱུད་སྣ་ཚོགས་ཀྱི་ཚིག་ལ་བརྟེན་ནས། ཚིག་གཅིག་ཉམས་སུ་ལེན་
རྒྱུད་ལུང་མན་ངག་ཏུ་འབྲེལ་བ་ རྒྱུད་ནས་བྱུང་བའི་ཚིག་དེ་ལ་བསམ་གྱིས་མི་ཁྱབ་པ་ཞིག་བཞུགས་ཀྱང་འདི་ཐིག་ལེའི་སྐོར་
རོ།། རྣམ་གསུམ་སྟེ༔ ཁ་གཏམ་དང་ནི་ཁ་འཐོར་དང་༔ རྒྱུད་ཀྱི་རང་གཞུང་གསུམ་ལས་རྒྱུད༔ དེ་ཉིད་ལས་ནི་
ཁྱད་པར་ཐིག་ལེའི་སྐོར༔ དེ་ལ་བཞི་སྟེ་ཕྱི་སྐོར་ ནང་ སྐོར་ གསང་ སྐོར་ བ་དང་༔ གསང་བ་
བླ་ན་མེད་པ་ཡོངས་རྫོགས་པའོ༔ ཕྱི་སྐོར་ལུས་དང་འདྲ་སྟེ་ཐ་སྙད་རྒྱ་ཆེར་སྟོན༔ ལུས་རྫོགས་པར་ཡོད་ཀྱང་དོན་
སྙིང་ལྔ་ལ་སོགས་པ་མེད་ན་རོ་དང་འདྲ་ ནང་སྐོར་མིག་དང་འདྲ་སྟེ་ མིག་གིས་ཕྱིར་མཐོང་ཡང་རང་མི་མཐོང་
མཐོང་བ་བརྡའ་ཡི་ཆོས༔ གསང་སྐོར་སྙིང་དང་འདྲ་སྟེ་དྲན་བྱེད་ སྙིང་གཅིག་པུས་དོན་བྱེད་མི་ནུས་ཏེ་སྔ་མ་ལས་
བག་ཙམ་ཟབ་བོ་ གཟུངས་ཀྱི་ཆོས༔ འདི་ནི་ལུས་ཀུན་རྫོགས་ཏེ་ ལུས་ལ་ནད་མེད་དབང་པོ་སྐྱོན་མེད་པའི་
སྐྱེས་བུ་འདྲ༔ དེ་དག་ཀུན་ཀྱང་བསྡུ་ན་རྣམ་པ་གཉིས༔ བཤད་རྒྱུད་དང་ནི་སྙན་བརྒྱུད་གཉིས་ཡིན་ནོ༔ སྙན་
ནས་བརྒྱུད་པ་ལ་ནི་གཉིས་ཡིན་ཏེ༔ ཡི་གེ་ཅན་དང་ཡི་གེ་མེད་པ་གཉིསཿ བཤད་རྒྱུད་གོང་དུ་བརྗོད་ལྟར་
བཞིན་རྣམས་ལ༔ འདི་ནི་གསང་བ་བླ་མེད་ཡོངས་རྫོགས་པ༔ ཡི་གེ་མེད་པའི་སྙན་བརྒྱུད་འདི་ཉིད་འབྲེལ༔
རང་བཞིན་རྫོགས་པ་ཆེན་པོའི་རྒྱུད༔ འབུམ་ཕྲག་དྲུག་ཅུ་རྩ་བཞི་ལས༔ འདི་ནི་ཉི་ཤུ་རྩ་གཅིག་པའོ༔ ཁྱད་

དུང་ཡིག་ཅན་རྒྱུད་ཀྱི་ཁོང་དོན་བསྡུས་པ།
པར་གསང་བ་བླ་མེད་པ༔ དེ་ཡི་རྒྱུད་ཀྱི་མཚན་རྣམས་དང་༔ གོ་དོན་དབྱེ་བ་རྣམ་པར་བཤད༔ དེ་རྒྱུད་གོ་བ་
རྣམ་གཉིས་ཏེ༔ ཚིག་གི་རྒྱུད་དང་དོན་གྱི་རྒྱུད༔ དོན་རང་གི་ངོ་བོ་མཆོག་དེ་མཚོན་པར་བྱེད་པའི་ཚིག་ རྣམ་པ་
གཉིས་སུ་བསྡུས་ཏེ་བསྟན༔ དོན་གྱི་རྒྱུད་ལ་ འདི་ལྟ་བའི་དོན་དུ་བསྟན་པ་ རྣམ་གཉིས་ཏེ༔ རང་བཞིན་
གྱི་རྒྱུད་ དང་ནི་ཐབས་ ཀྱི་རྒྱུད་ ཡིན་ནོ༔ ཐབས་ ཀྱི་རྒྱུད་ལ་རྣམ་གཉིས་ཏེ༔ མཚོན་བྱ་ཐབས་
ཀྱི་རྒྱུད་ དང་མཚོན་བྱེད་ཐབསཿ ཀྱི་རྒྱུད་གཉིས་སོ་ མཚོན་བྱ་ རང་གི་ངོ་བོ་གཅིག༔ རིག་པ་རང་ལ་
གནས་པའི་དོན་ མཚོན་ བྱེད་ རྒྱུད་ནི་ རང་ལ་གནས་པའི་རིག་པ་དེ་རྟོགས་པར་བྱེད་པའི་ཚིག་གི་རྒྱུད་རྣམས་སོ་
དེ་རྟོགས་བྱེད༔ རྒྱུད་དོན་རྣམ་པ་གསུམ་ རེ་རེ་ལའང་ངོ་བོ་ངེས་ཚིག་དབྱེ་བ་གསུམ་གྱིས་ ཡིན་པས༔ ངོ་བོ་
ངེས་ཚིག་དབྱེ་བའོ༔ མཚོན་བྱའི་ངོ་བོ་ཁྱབ་པ་སྟེ༔ རང་གིས་ལུས་ལ་ ལུས་ཅན་རྣམས་ལ་ རིག་པ་རང་རང་
ཆས་སུ་ གནས་ཕྱིར་ཁྱབ༔ དབྱེ་བ་རྣམ་པ་གཉིས་སུ་བསྟན༔ སྟོང་པས་ རིག་པ་དངོས་མེད་དུ་ ཁྱབ་
དང༌ གསལ་བས་ རིག་པ་དངོས་སུ་འོད་དང་བཅས་པ་ ཁྱབ༔ ངེས་ཚིག་སྟོང་པས་ རིག་པ་དེས་ཐམས་
ཅད་ལ་ ཁྱབ་ཕྱིར་རྒྱུད༔ མཚོན་བྱེད་ངོ་བོ་ རིག་པ་ དེ་རྟོགས་བྱེད༔ དབྱེ་བ་རྣམ་པ་གཉིས་ཡིན་ཏེ༔
འབད་པ་མེད་པར་རང་ དབང་པོ་རབ་རྩོལ་སྒྲུབ་བྱ་མི་དགོས་པར་བརྒྱུ་བར་བསྟན་ གྲོལ་དང་༔ འབད་བཅས་
གྲོལ་བ་གཉིས་ འབྲིང་མན་ཆད་ཀྱིས་ཚིག་དང་བླ་མའི་གདམས་པ་ལ་བརྟེན་ནས་ཉམས་སུ་བླངས་ཏེ་བུདྡྷཱའོ། །ཡིན་ནོ༔
འབད་མེད་དབང་པོ་ཡང་ རབ་ གདམས་ངག་བསྟན་པ་ཙམ་གྱིས་རྟོགས་པ་རྙེད་ནས་གྲོལ་བའི་ཕྱིར་ ཡིན༔ འབད་
བཅས་གྲོལ་བ་རྣམ་པ་གཉིས༔ བླ་མའི་ ཚིག་བརྒྱུད་ལ་མ་བརྟེན་པར་ གདམས་པས་གྲོལ་བ་དང་༔ ཚིག་
གི་རྒྱུད་ཀྱིས་ རྒྱུད་རྣམས་ཀྱི་གཞུང་དོན་རྒྱས་པར་བཤད་པས་ གྲོལ་བའོ༔ ངེས་པའི་ཚིག་ལ་རྣམ་པ་གཉིས༔
གཞི་ མཚོན་པར་བྱེད་པ་ཐབས་ཡིན་ཏེ༔ མཚོན་པ་དེ་ཡང་ཚིག་ཙམ་སྟེ་དོན་གཞན་ནས་བཙལ་མི་དགོས་པར་ རྒྱུན་
དུ་གནས་པས་ རང་ལ་ རྒྱུད་ཅེས་བྱ༔ རང་བཞིན་རྒྱུད་ལ་རྣམ་གསུམ་སྟེ༔ གཞི་དང་ རང་བཞིན་གྱི་རྒྱུད་ སྙིང་
པོ་ རང་བཞིན་གྱི་རྒྱུད་ བཅུད་ རང་བཞིན་གྱི་རྒྱུད་ ཡིན་ནོ༔ གཞི་རྒྱུད་དངོས་པོའི་གནས་ལུགས་
ཐོག་མའི་ཀ་དག་ ཏེ༔ གཞི་ དེ་ཡི་ངོ་བོ་རང་བཞིན་སྟོང་༔ བར་གནས་ སངས་རྒྱས་ཐམས་ཅད་བསྐྱེད་
པའི་ ཡུམ༔ དེ་ལ་བརྟེན་ནས་འབྱུང་བས་ དབྱེ་བ་རྣམ་ པ་ གསུམ་ ཡིན་ ནོ༔ ངོ༌བོ་ མི་འགྱུར་བ་ རང་
བཞིན་ གསལ་བ་ ཐུགས་ རྗེའོ༔ ཁྱབ་པ་རྒྱུད་ཀྱི་ སྙིང་པོ་སྣང་སྲིད་འཁོར་འདས་རྣམས༔ དེ་ཉིད་ངོ་
བོར་ རིག་པ་ལ་ འདུས་ པའོ༔ དེ་ ཉིད་ སྙིང་པོ་རང་བཞིན་གྱི་རྒྱུད་ཀྱི་ རྒྱུད་ ཀྱི་ ངོ་བོ་ནི༔ སྣང་བ་

བི་མ་སྙིང་ཐིག
རིག་པ་ཉིད་ ཆོས་སྐུར་ཤར་བའོ༔ དབྱེ་བ་རྣམ་པ་གཉིས་སུ་བསྟན༔ སྙིང་པོ་ རིག་པ་སྙིང་པོར་གྱུར་པས་
ངེས་པའི་ཡེ་ཤེས་ཏེ༔ རང་གི་ལུས་ལ་ སྐུ་དང་ཡེ་ཤེས་སུ་ རྫོགས་པ་དང་༔ སྣང་བ་ འབྱུང་བས་ཁྱབ་
པས་ ཡུལ་ལ་ རྫོགས་ པའོ༔ ངེས་ཚིག་ དེ་ལ་མ་བརྟེན་པ་གང་ཡང་མེད་པས་ ཀུན་གྱི་སྲོག་དང་འདྲ
སྙིང་ པོའི་ རྒྱུད་ ཀྱི་དོན་ ཅེས་རྣམ་ པར་ བཤད༔ བཅུད་ཀྱི་རྒྱུད་ནི་ དོན་གྱི་ངོ་བོ་དྭངས་མ་ རྣལ་
འབྱོར་པས༔ ངེས་དོན་མངོན་སུམ་ རིག་པ་རྡོ་རྗེ་ལུ་གུ་རྒྱུད་དང་ཆོས་སྐུའི་སྒྲོན་མའོ།། མཐོང་བའོ༔ ངོ་བོ་སྙིང་
པོའི་ དོན་ རིག་པའི་བཅུད་ རྣམས་ སྒྲོན་མར་ བསྡུས༔ དེ་ ཉིད་ ངོ་བོ་ལ་གསུམ་སྟེ་ གསང་
བའི་ཚིག་དོན་གསུམ༔ སངས་རྒྱས་ཐམས་ཅད་ རང་གི་རིག་པ་གཅིག་པུར་འདུས་ གཅིག་བསྡུས་པའི༔
ངོ་བོ་ཐམས་ཅད་ དབྱིངས་རིག་མངོན་སུམ་དུ་མཐོང་བས་ བཅུད་ཕྱུངས་པས༔ སྙིང་པོ་ རིག་པ་རང་གི་ངོ་
བོ་ བསྡུས་ པ་ བཅུད་ ཅེས་ བྱའོ༔ དབྱེ་བ་རྣམ་པ་ གསུམ་ ཡིན་ ཏེ༔ གཞི་ཆོས་སྐུ་ལོངས་སྐུ་སྤྲུལ་སྐུ་ གཞི་
གཞིའི་བཅུད་ སྐུར་སྣང་བ་ དང་སྙིང་ གཞི་ འཛིན་ པའི་ རིག་ པ་ པོའི་ བཅུད་ཡེ་ཤེས་ སུ་ གསལ་བ་
མེ་ཏོག་ གི་བཅུད་སྒྲོན་མ་བཞི་ ཅན༔ དེ་ཡང་བཅུད་ཀྱི་རང་བཞིན་ དེ་རང་གི་ངོ་བོ་ནི་ ནི༔ སྙིང་པོ་
གཞི་ལས་ བསྡུས་པས་དྭངས་མ་ སྐུ་དང་རིག་པ་སྒྲོན་མ་ གསུམ༔ ངེས་ཚིག་ ཡེ་ནས་ཡོད་པ་རང་
བཞིན་བབས་ཀྱིས་གྲུབ༔ རང་བཞིན་ སེམས་ཅན་ཀུན་ལ་ཁྱབ་པས་ ཉིད་ཀྱི་རྒྱུད་ཅེས་བྱའོ༔ རྒྱུད་ འོ་
ན་དེ་དག་ཐ་དད་པ་ཡིན་ནམ་ཞེ་ན་ ཀྱི་རང་བཞིན་དེ་དག་རྣམསཿ དོན་རྣམས་ཐ་དད་མ་ཡིན་ཏེ༔ ངོ་བོ་གཅིག་
དཔེར་ན་ སྐྱེས་ བུ་ གཅིག་ལ་མིང་མི་འདྲ་བ་མང་པོ་ཡོད་པ་གང་ནས་བོས་ཀྱང་གཅིག་པ་བཞིན་ གང་ཞིག་ལ༔
མིང་ ནི་མང་ པོ་ཡོད་གྱུར་ པ༔ རྒྱུ་གཅིག་ གང་ནས་བོས་ཀྱང་འོངས་པ་བཞིན༔ འགྱུར་མེད་དོན་ཡང་
གཞི་གཅིག་ལ་མཚོན་ཚུལ་ཐ་དད་དུ་བྱུང་བ་ དེ་ བཞིན་ ནོ༔ དོན་ གྱི་ རྒྱུད་རྣམས་ རིག་པ་གཏན་ལ་དབབ་
བཤད་པའོ༔ ཚིག་གི་རྒྱུད་ལ་ ངོ་བོ་ངེས་ཚིག་དབྱེ་བ་ རྣམ་གསུམ་སྟེ༔ ངོ་བོ་ངེས་ཚིག་དབྱེ་བའོ༔ ངོ་བོ་
ཚིག་ དེ་དང་ དོན་ ཉམས་སུ་བླང་བ་ འབྲེལ་བ་ ཡི༔ གང་ཟག་ ཚིག་གཅིག་གིས་རྟོགས་པའང་
ཡོད་ རྒྱུད་རྣམས་གྲོལ་བར་བྱེདཿ སྐྱེ་བའི་ གོ་རིམ་ དང་འཇུག་པའི་གོ་རིམ་ ཇི་ལྟ་ཞེས་པ་ན༔ ངོ་
བོ་ཉིད་ཅེས་ དེའི་ངོ་བོ་གོ་རིམ་ཤེས་པ་ལ་བྱ་ རྣམ་བཤད་པ༔ གསང་དོན་གོ་རིམ་འདི་ལྟ་སྟེ༔ རྩ་བའི་
རྒྱུད་ ནི་ རྫོགས་པ་རང་བྱུང་དང་ཡི་གེ་མེད་པའི་རྒྱུད་ རྣམ་ གཉིས་ ཀྱིས༔ ཆོས་རྣམས་ ངོ་བོ་གཅིག་ པར་
རྩ་ བ་ གཅིག་ པའི་ ཚུལ་ དུ་ བཤད བཤད་ རྒྱུད་ མ་ རིག་ པ་ རང་ ཤར་ དང་ བུ་ རིག་ པ་ རང་ གྲོལ་

དུང་ཡིག་ཅན་རྒྱུད་ཀྱི་ཁོང་དོན་བསྡུས་པ།
གཉིས་ཀྱིས་ནི༔ ལོ་འདབ་ རྩ་བ་དེ་ལས་ཡལ་ག་དང་ལོ་མ་གྱེས་པ་ལྟར་ རྒྱས་པའི་ཚུལ་དུ་བཤདཿ ཡན་
ལག་རྒྱུད་ཆེན་ རིན་ཆེན་སྤུངས་པ་དང་སྐུ་གདུང་འབར་བ་ རྣམ་གཉིས་ཀྱིས༔ རྒྱ་མཚོར་གཟའ་སྐར་ཤར་
བཞིན་ སྣང་ལ་རང་བཞིན་མེད་པར་སྣང་བ་འདི་གཏན་ལ་འབེབས་ བཤད༔ ལུང་ རིག་གསལ་ བའི་ རྒྱུད་
སྒྲ་ཐལ་འགྱུར་དང་བཀྲ་ཤིས་མཛེས་ལྡན་ གཉིས་ ཀྱིས མེ་ཏོག་ཁ་བྱེ་ བའི་ ཚུལ་དུ་ གསལ་བ་སྨིན་
བྱེད་དང་བཅས་པར་ བཤད༔ མན་ངག་ རྒྱུད་སྡེ་བཞི་ མེ་ལོང་གཉིས་ ངོ་སྤྲོད་སྨྲས་པ་ མུ་ཏིག་ཕྲེང་བ་
ཡིས་ནི༔ འབྲས་བུ་ དེ་ཉིད་ཚད་དུ་ཕྱིན་པའི་དྲོད་རྟགས་དང་བཅས་ཏེ་ སྨིན་པའི་ཚུལ་དུ་བཤད༔ དགོངས་པ་
རང་གནས་རྒྱུད་ ཀློང་དྲུག་པ་དང་ སྒྲོན་མ་འབར་བ་ ཉི་ཟླ་ཁ་སྦྱོར་ གསུམ་གྱིསཿ མཐོང་བྱེད་མིག་
གི་ཚུལ་དུ་ འབྲས་བུ་རྒྱུར་མི་ལྡོག་པར་ བསྟན༔ འཇུག་ པ་ རང་ གྲོལ་ རྒྱུད་ སེང་གེ་རྩལ་རྫོགས་དང་ནོར་བུ་
འཕྲ་བཀོད་ གཉིས་ ཀྱིས༔ དྲན་གཞི་ སྙིང་གི་ཚུལ་དུ་ ངེས་དོན་སྣ་ཚོགས་སུ་འཆར་བ་ བསྟན༔ མཁས་
པ་ཆོ་གའི་རྒྱུད་ ནག་མོ་ཁྲོས་མ་ ཀྱིས་ནི༔ དེ་དག་གི་བསྟན་པ་བསྲུང་བའི་དོན་ མེལ་ཚེ་བྱེད་པའི་ཚུལ་
ཁྱི་ ལྟར་བཤད༔ དེ་ལྟར་རྒྱུད་ཀྱི་ངོ་བོ་ནི༔ གོ་རིམ་ རྩ་བའི་རྒྱུད་ལ་སོགས་པ་སྡེ་ཚན་ རྣམ་པ་བརྒྱད་
དག་གིས༔ གང་ཟག་གཅིག་གི་ དབང་པོ་འབྲིང་པོ་རྣམས་ཀྱི་ ཆ་རྐྱེན་ནོ༔ དབྱེ་བ་རྣམ་པ་བཅོ་བརྒྱད་སྟེ༔
རྒྱ་ མཚོ་ ལྟ་བུའི་རྒྱུད་རིག་པ་རང་ཤར་ དང་ནི་ ཉི་ མ་ ལྟ་བུའི་རྒྱུད་སྙིང་གི་མེ་ལོང་ དང༌ ༔ སེང་གེ་
ལྟ་བུའི་རྒྱུད་སེང་གེ་རྩལ་རྫོགས་ དང་ནི་རི་རྒྱལ་ ལྟ་བུའི་རྒྱུད་ཡི་གེ་མེད་པ་ དང་༔ འཁོར་ལོ་ ལྟ་བུའི་
རྒྱུད་བཀྲ་ཤིས་མཛེས་ལྡན་ དང་ནི་ལྡེ་མིག་ ལྟ་བུའི་རྒྱུད་སྒྲ་ཐལ་འགྱུར་ དང༌༔ རལ་གྲི་ ལྟ་བུའི་རྒྱུད་
ཀུན་ཏུ་བཟང་པོ་ཐུགས་ཀྱི་མེ་ལོང་ དང་ནི་གསལ་ཤིང་ ལྟ་བུའི་རྒྱུད་སྒྲོན་མ་འབར་བ་ བར་བ་དང༌༔ གསེར་ཞུན་
ལྟ་བུའི་རྒྱུད་ནོར་བུ་འཕྲ་བཀོད་ དང་ནི་མ་བུ་ འབྲེལ༔ ཉི་ཟླ་ཁ་སྦྱོར་ མེ་ལོང་ ལྟ་བུའི་རྒྱུད་ངོ་སྤྲོད་སྨྲས་པ་
དང་ནི་མུ་ཏིག་བརྒྱུས པ་ལྟ་བུའི་རྒྱུད་མུ་ཏིག་ཕྲེང་བ་ སྦྲུལ་མདུད་ ལྟ་བུའི་རྒྱུད་རིག་པ་རང་གྲོལ་ དང་ནི་
ཁྱུང་ཆེན་ ལྟ་བུའི་རྒྱུད་ཀློང་དྲུག་པ་ དང་༔ ཆུ་རྒྱུན་ ལྟ་བུའི་རྒྱུད་རྫོགས་པ་རང་བྱུང་ དང་ནི་སྤུ་གྲི་ ལྟ་
བུའི་རྒྱུད་ནག་མོ་ཁྲོས་མ་ དང༌༔ རྒྱལ་པོ་ ལྟ་བུའི་རྒྱུད་སྐུ་གདུང་འབར་བ་ བར་བ་དང་ནི་བང་མཛོད་ ལྟ་བུའི་རྒྱུད་
རིན་ཆེན་སྤུངས་པ་ དོ༔ ངེས་ཚིག་ཚིག་ རེས་དོན་རེ་མཚོན༔ ཚིག་རེ་རེ་ལ་དོན་གྱི་གོ་བ་རེ་སྐྱེ་བའོ།། ངོ་བོ་ཉིད་ནི་
དེ་རྟོགས་པར་བྱེད་ རབ་མཚོན་པའོ༔ དེ་དག་ རྒྱུད་དེ་དག་གི་གོ་བ་རང་གང་ཞེ་ན་ རྣམས་ཀྱི་དོན་གོ་ནི༔
དེ་ལྟར་རྒྱུད་ཆེན་བཅོ་བརྒྱད་རྣམས༔ དབང་པོ་ དེ་ཡང་རྒྱུད་སྡེ་ནི་ལྟར་ཁ་གེགས་སེལ་གྱི་རྒྱུད་དང་གབ་པ་མངོན་ས

བི་མ་སྙིང་ཐིག་
བྱུང་གི་རྒྱུད་དང༌། ཐིག་ལེ་སྤྲོས་བྲལ་གྱི་རྒྱུད་དོ།། ཐ་ མའི་ དོན་རྣམས་ སུ༔ རྣམ་པར་ཕྱེ་སྟེ་བསྟན་པའོ༔ དབང་པོ་
འབྲིང་པོ་རྣམས་ལ་འདི་ལྟར་ཏེ༔ རྩ་བའི་རྒྱུད་ ལ་གཉིས་ དང་ཡན་ལག་རྒྱུད༔ ཆེན་གཉིས་ བཤད་
རྒྱུད་ མ་བུ་གཉིས་ ལུང་ རིག་གསལ་བའི་རྒྱུད༔ གཉིས་ དགོངས་པ་རང་གནས་ ཀྱི་རྒྱུད་གསུམ་
མན་ངག་ཀྱི་རྒྱུད༔ རྒྱུད་ཆེན་རྣམ་པ་བཞི་ འཇུག་པ་རང་གྲོལ་ གྱི་རྒྱུད་གཉིས་ ཆོ་གའི་རྒྱུད༔ གཅིག་རྣམས་
གང་ཟག་ དབང་འབྲིང་ གཅིག་གི་ཆ་རྐྱེན་དུ༔ སྤྲོས་པ་མེད་པའི་ སྤྲོས་པ་ཉུང་བ་རྣམས་ལ་དགའ་བའི་
དོན་དུ་ ཚུལ་དུ་བསྟན༔ རབ་ཏུ་ ཤིན་ཏུ་སྤྲོས་པ་མེད་པའི་བློ་ གྱུར་པ་རྣམས་ལ་ནི༔ ཐབས་ཀྱི་རྒྱུད་
དང༌ རང་ བཞིན་ རྒྱུད༔ དེ་ ལ་ གཞི་དངོས་པོའི་གནས་ལུགས་ མཚོན་ བྱ་ཐབས་ ཀྱི་རྒྱུད༔ མཚོན་ བྱེད་
དེ་མཚོན་པར་བྱེད་པའི་ཚིག་དང་བླ་མའི་གདམས་པའོ། །ཐབས་ཀྱི་རྒྱུད་དང་གཉིས༔ རང་བཞིན་ལ་ནི་ དབྱེ་ན་
རྣམ་ གསུམ་ སྟེ༔ གཞི་ ཡི་ རང་བཞིན་གྱི་ རྒྱུད་དང༌ སྙིང་ པོའི་རྒྱུད༔ བཅུད་ ཉིད་ ཆོས་སྐུ་དང་འདུ་
འབྲལ་མེད་པ་ རང་བཞིན་རྒྱུད་དང་ལྔ༔ ཐབས་ཀྱི་རྒྱུད་ལ་གཉིས་རང་བཞིན་རྒྱུད་གསུམ་སྟེ་ ཤིན་ཏུ་སྤྲོས་མེད་
རྣམས་ བསྡུས་པ་དག་ལ་དགའ་བ་ དོན་ དུའོ་ ནོ༔ བློ་ ཡང་ རབ་ མཆོག་ཏུ་ གྱུར་ པ་ ལ༔
མཚོན་བྱེད་ ཚིག་གི་རྒྱུད་དང་ གནས་ལུགས་ཀྱི་རིག་པ་ དོན་གྱི་རྒྱུད༔ རྣམ་པ་གཉིས་སུ་ དེ་ལ་མ་
འདུས་པ་གང་ཡང་མེད་ བསྡུས་ཏེ་བསྟན༔ དེ་ནི་ བཅོ་བརྒྱད་དུ་དབྱེ་བ་ སྤྲོས་པའི་བློ་ཅན་དང་༔ སྤྲོས་
པ་མེད་པའི་ སྡེ་ཚན་བརྒྱད་དུ་བསྡུས་པ་ བློ་ཅན་དང་༔ རྒྱུད་ལྔར་བསྡུས་ཏེ་ ཤིན་ཏུ་སྤྲོས་པ་མེད་པ་དང་༔
གཉིས་སུ་བསྡུས་ཏེ་ རབ་ཏུ་སྤྲོས་མེད་རྣམས་ཀྱི་དོན༔ རྣམ་པར་ཕྱེ་སྟེ་བཤད་པར་བྱ༔ ཤིན་ཏུ་ ཡང་སྤྲོས་
པ་ལ་དགའ་བ་ལ་ སྤྲོས་པར་དགའ་བ་ལཿ འདི་དག་རྣམས་ཀྱང་ རྒྱུད་རེ་རེ་རང་གཞུང་དུ་ རྣམ་པར་དབྱེ༔
ཚིག་རྒྱུད་གསལ་བའི་རིམ་པ་ཡིས༔ སྤྱི་ཡི་དོན་དང་གོ་ཡུལ་ནི༔ རྒྱུད་ རེ་རེ་ལ་ཡང་བདུན་བདུན་ཏེ༔ ངོ་
བོ་ངེས་ཚིག་དབྱེ་བ་དང་༔ དགོས་དོན་དང་ནི་མཚོན་དཔེ་དང་༔ ཁོང་བཅུད་ མན་ངག་ཇི་ཙམ་རེ་སྟོན་པ་
མན་ངག་ལེའུ་གྲངས་དང་༔ བདུན་ནོ་ བདུན་པོ་དག་ཏུ་ཤེས་པར་བྱ༔ དེ་ཉིད་གདམས་ཡུལ་ གང་
ཟག་གི་བློའི་བྱེ་བྲག་ རྣམ་པ་བཞི༔ ཐ་སྙད་ལ་དགའ་བའི་ སྤྲོས་པ་ཅན་གྱི་བློ་ཅན་དང་༔ དེ་བཞིན་ དེ་
བས་ཐ་སྙད་ཆུང་བ་ སྤྲོས་པ་མེད་པ་དང་༔ ཤིན་ཏུ་ སྤྲོས་ པ་ མེད་ པ་ འི་བློ་ཅན་ དང་༔ རབ་ཏུ་སྤྲོས་མེད་
རྣམ་ པའི་བློ་ཅན་ བཞི་ལཿ རྒྱུད་དོན་ ཚིག་རྒྱུད་དང་ བསྡུས་རྒྱུད་དང་ དོན་རྒྱུད་ལྔ་དང་ དོན་གཉིས་
སུ་བསྡུས་པ་སྟེ་ རྣམ་ པ་ བཞིར་བསྡུས་ཏེ༔ ངེས་ པའི་ ལུང་ དུ་ བཤད་ པར་ བྱ༔ སྤྲོས་ པ་ ལ་དགའ་བ་

དུང་ཡིག་ཅན་རྒྱུད་ཀྱི་ཁོང་དོན་བསྡུས་པ།
ཅན་གྱི་བློ་རྣམས་ལཿ ཚིག་ རྒྱུད་ བཅོ་བརྒྱད་པོའི་དོན་གྱི་ རིམ་པ་གསལ་ ཕྱེ་ནས༔ རྒྱུད་དོན་བཅོ་
བརྒྱད་ རང་ཤར་ལ་སོགས་པ་རེ་རེའི་ དབྱེ་བ་རྣམས༔ རིམ་པ་འདི་ལྟར་ཤེས་པར་བྱ༔ ཨི་ཏི༔ རྒྱ་རྒྱ་རྒྱ༔
བཤད་པའི་རྒྱུད་ཆེན་ རིག་པ་རང་ཤར་ དེ་ཉིད་ལ༔ རང་གི་གནས་ལུགས་ལ་བུ། ཚིག་དོན་རྣམ་པ་བདུན་
གྱིས་ 
ངོ་བོ་ངེས་ཚིག་དབྱེ་བ་དང་རྒྱུད་དེ་ལ་དགོས་པ་ཇི་ལྟ་བུ་ཡོད་པ་དང་དཔེ་ཇི་ལྟ་བུ་ཡིན་པ་དང་དེའི་ནང་ནས་མན་ངག་
གི་དོན་གོ་གང་བསྟན་པ་དང་ལེའུ་དུ་ཡོད་པའོ། །བསྟན༔ ངོ་བོ་རིག་པའི་ཡེ་ཤེས་སོ༔ ངེས་ཚིག་དོན་ནི་རྣམ་གསུམ་
སྟེ༔ རིག་པ་ཞེས་བྱ་གཞི་གནས་ཏེ༔ དངོས་པོ་གཤིས་ལ་བྱ་ ངོ་བོ་ དེ་དྲི་མ་དང་བྲལ་བའི་ངོས་ནས་ ཀ་
དག་ཡེ་ཤེས་ སོ༔ རང་ཞེས་ བྱ་བ་རང་ངོ་ རིག་པ་རྡོ་རྗེ་ལུ་གུ་རྒྱུད་ཀྱི་སྐུ་ སྟེ༔ སྣང་ལ་རང་བཞིན་མེད་དོ་ནས་
རང་བཞིན་ལྷུན་གྲུབ་ཡེ་ཤེས་སོ༔ ཤར་ཞེས་བྱ་བ་ རིག་པ་ཀུན་ལ་ཁྱབ་པས་ སྣང་བ་སྟེ༔ ཐུགས་རྗེ་ཀུན་
ཁྱབ་ – སྣང་བ་སྣ་ཚོགས་སུ་འཆར་བའི་ངོས་ནས་ ཡེ་ཤེས་སོ༔ རྒྱུད་དེའི་ དབྱེ་བ་རྣམ་པ་བཞི་ཡིན་ཏེ
རང་ རིག་ དེ་ཡང་གློ་བུར་དུ་བྱས་པ་ལྟ་བུ་མ་ཡིན་ཏེ་ཡེ་ནས་གནས་པས་ ཡེ་ནས་རང་ཤར་ དང་༔ ཉམས་
སུ་ བླངས་ པས་དབྱིངས་དང་རིག་པ་འདུ་འབྲལ་མེད་པའི་ དུས་ན་རང་ཤར་དང་༔ ཡུལ་རྐྱེན་ ནམ་
མཁའ་བག་རྡུལ་དེངས་པ་དང་ཕྲད་པའི་ཚེ་ ཕྲད་ཚེ་རང་ཤར་དང་༔ བར་དོའི་ཡུལ་ལ་ ལུས་བོར་བ་དང་རང་
གི་རིག་པའི་སྣང་བ་ལྷུག་པར་ཤར་བའོ་ རང་ཤར་རོ༔ རིག་པ་རང་ཤར་ མིང་དུ་བཏགས་པ་ཙམ་པོ་འདི་ ཞེས་
བྱ་བའི༔ ཚིག་ཏུ་བཀོད་པའི་ རྒྱུད་ མཚོན་ཚུལ་ཙམ་ཚིག་ཏུ་བྱུང་བ་ དེ་ལ༔ དགོས་ པའི་ དོན་ དེ་ལ་
དགོས་པ་ཇི་ལྟ་བུ་ཞེ་ན་ ནི་གང་ཞེ་ན༔ དབང་པོ་རྟུལ་པོའི་ གང་ ཟག་ ཚིག་ལ་ཡིད་ཆེས་བྱེད་པ་ རྣམས༔
བརྗོད་བྱའི་ཚིག་ལ་ དགའ་ལ་རེ་བའི་དུས་ ཡིད་ཆེས་པས༔ སྒྲ་དོན་འཇུག་པའི་དགོས་ རྟོགས་པར་
བྱེད་པའི་རྒྱུ་མཚན་གྱིས་ངོ་བོ་རྟོགས་པར་བྱེད་པའོ། །པའོ༔ དཔེ་ཇི་ལྟ་བུ་ཞེ་ན་ མཐུན་ཆོས་རྣམ་པ་གསུམ་ རྒྱ་
མཚོ་ཆེ་བ་གཏིང་ཟབ་པ་གཟུགས་གསལ་བར་བྱེད་པ་དང་འདྲ་བར་བརྗོད་བྱ་རྒྱ་ཆེ་བ་དང་ཚིག་དོན་མན་ངག་ཟབ་མོ་གཏིང་
དཔག་དཀའ་བ་དང་ཐེག་པ་གཞན་གྱི་དོན་འདི་ནས་གསལ་བར་བྱེད་པའོ། །ལྡན་ཏེ༔ བརྗོད་བྱ་རྒྱ་མཚོ་ལྟ་བུར་བསྟན༔
ཁོང་བཅུད་མན་ངག་རྣམ་ལྔ་སྟེ༔ སྐུ་ཡི་དོན་ གསུམ་གྱི་ བསྟན་ཡེ་ཤེས་ གསུམ་ བསྟན༔ ལྟ་
སྒོམ་སྤྱོད་ གསུམ་ པའི་ མན་ངག་བསྟན༔ ཆོས་སྐུ་ རིག་པ་རང་གི་གནད་གཟིར་བ་དེ་ཡུལ་ནམ་མཁའ་
སྤྲོས་མེད་རིག་པའི་གནད༔ ལོངས་སྐུ་ རིག་པ་རང་གི་ངོ་བོ་གཟིར་བ་དེ་རྡོ་རྗེ་ལུ་གུ་རྒྱུད་ ཟང་ཐལ་རང་གི་
གནད༔ སྤྲུལ་ སྐུ་ རིག་པའི་རྩལ་སྒྲོན་མ་གཟིར་བ་སྟེ་མིག་ནམ་མཁར་ ཀུན་ཁྱབ་ཤར་བའི་གནད༔ ཡེ་ཤེས་

བི་མ་སྙིང་ཐིག
གསུམ་གྱི་མཚན་ཉིད་ ངེས་ཚིག་སྐབས་སུ་སྟེ༔ གང་ཟག་ སྤྲོས་བཅས་སྤྲོས་མེད་ཤིན་ཏུ་སྤྲོས་མེད་རབ་ཏུ་སྤྲོས་མེད་
རྣམ་པ་བཞི་དག་ལ༔ སྤྲོས་བཅས་རྣམས་ལ་ཡེ་ཤེས་ནི༔ ཉི་ཤུ་རྩ་ལྔའི་དབྱེ་ རང་ཤར་ལས་བཤད་པའོ། །བ་
རྣམས༔ སྤྲོས་པ་ཅན་གྱི་དོན་དུའོ༔ ཁྱད་པར་ ཆོས་དབྱིངས་ཡེ་ཤེས་ལ་སོགས་ ཡེ་ཤེས་ལྔ་དོན་ནི༔ སྤྲོས་
མེད་རྣམས་ ཐ་སྙད་སྤངས་པ་ ཀྱི་དོན་དུའོ༔ གཞི་གནས་ཡེ་ཤེས་རྣམ་གསུམ་ ངོ་བོ་ཀ་དག་གི་ཡེ་ཤེས་
རང་བཞིན་ལྷུན་གྲུབ་ཀྱི་ཡེ་ཤེས་ཐུགས་རྗེ་ཀུན་ཁྱབ་ཀྱི་ཡེ་ཤེས་སོ་ ནི༔ ཤིན་ཏུ་སྤྲོས་མེད་རྣམས་ལའོ༔ ཉག་ གཅིག་
གསལ་ ཐིག་ལེ་ཉག་གཅིག་ནི་རང་གི་སྒྲོན་མ་གསལ་བའོ། །བའི་ཡེ་ཤེས་ནི༔ རབ་ཏུ་ ཚིག་གི་ཞེན་པ་ཆོད་པ་
སྤྲོས་མེད་ཉིད་ལའོ༔ ལྟ་བ་རྣམ་པ་གཉིས་ཡིན་ཏེ༔ ཆོས་ཅན་ལྟ་ བའི་ལྟ་བ་ དང་ཆོས་ཉིད་ལཿ བའི་ལྟ་
བའོ། ། ལྷ་དང་ ཐེག་པའི་དང་པོ་ མི་སོགས་ལུང་མ་བསྟན༔ རྟག་ཆད་ མུ་སྟེགས་རྟག་ཆད་དུ་འཛིན་པའི་
སྒོ་ནས་བྱད་མེད་ མཐར་འཛིན་ཕྱི་པ་དང་༔ ཨ་ནུ་མན་ཆད་རང་འདོད་ ཞེ་འདོད་ཞུགས་ པས༔ ཆོས་
ཅན་ཉིད་ལ་ ཕྱིའི་ཡུལ་གཏན་ལ་འབེབས་འབེབས་ནས་ ལྟ་ལྟ་ནསཿ ཆོས་ཉིད་ ནང་སེམས་ཉིད་མ་མཐོང་
བས་ དོན་ལ་རྡུལ་ རེག་མེད༔ ཨ་ཏི་ སེམས་སྡེ་ཀློང་སྡེ་མན་ངག་གི་སྡེ་གཞན་ རྣམ་པ་ཁ་ཅིག་གིས༔
འདི་ཉིད་ཕྱོགས་ རང་གི་ངོ་བོ་དེ་ཉིད་ ཙམ་མཐོང་བ་མེད༔ རྫོགས་པ་ཆེན་པོ་ཐིག་ལེའི་སྐོར༔ ཕྱི་སྐོར་
དང་ནང་ སྒོར་ དང་གསང་ སྐོར་གྱི་རྩ་བའི་རྒྱུད་སྡེ་ལྔ་ཡན་ལག་གི་བཞི་ལུང་སྡེ་དྲུག་སོགས་ བས་ཀྱང་༔
འདི་ཉིད་དོན་ལ་རེག་ དངོས་གཞི་དེ་ལ་ པ་མེད༔ དེ་ཕྱིར་གསང་ཆེན་ བླ་ན་མེད་པའི་ མན་ངག་
གི༔ ལྟ་འདི་ གཞན་གྱིས་མ་རྟོགས་པས་ ཤིན་ཏུ་གསང་བའོ༔ བྱས་པ་མེད་པའི་ལྟ་བ་ ཡེ་ནས་གནས་
པའི་རིག་པ་ ལ༔ ལྟ་ བྱེད་མེད་ པའི་ ཡུལ་ནམ་མཁའི་ངང་དུ་མིག་གི་རྟེན་སྒྲོན་མ་ མིག་ གིས་ མཐོང་༔
བྱུང་བ་མེད་པའི་ གང་ནས་ཀྱང་འོང་བ་མེད་པ་ རིག་པ་ཉིད༔ ཐོབ་པའི་ ཡེ་ནས་རྟོགས་པར་ཡོད་དེ་ཕྲལ་
རྙེད་མིན་ རྒྱུ་མེད་ རང་ཞེས་ བྱ ཡུལ་ ནམ་མཁའ་ ལ་སྣང་བ་ རྡོ་རྗེ་ལུ་གུ་རྒྱུད་ དེ་ཉིད་ཤར༔ དེ་
ཕྱིར་ལྟ་བ་ མཐོང་བྱེད་དུ་ཡོད་པས་ མིག་དང་འབྲེལ༔ སྒོམ་པ་ཞེས་བྱ་རྣམ་གསུམ་ སྒོམ་པ་དང་ཏིང་ངེ་
འཛིན་ དང༌ དགོངས་ པའོ། ། སྒོམ་ པ་ དེ་ ཉིད་ སེམས་ འཛིན་ ཏིང་ འཛིན་ མཉམ་ རྗེས་ དང༌ ༔
དགོངས་ པ་ བསམ་གཏན་ ཞེས་ བྱ་ གསུམ་དུ་བསྟན༔ སྒོམ་པ་དེ་ ཉིད་ ལྷ་དང་མ་ཡི་ སེམས་
འཛིན་ ཏེ༔ མཚན་མ་ཨ་དཀར་ལ་སེམས་བཟུང་བ་སོགས་ རིམ་ རྩོལ་ བློ་ ཡི་ རིམ་ པ་ ཉིད༔ ཨ་ནུ་ མན་ ཆད་
ཐེག་པ་བརྒྱད་པོའི་ བརྒྱད་པོའི་གཞུང་༔ དངོས་པོའི་གནས་ལུགས་ མི་རྟོག་ཡེ་ཤེས་ཆེན་པོ་ལ༔ བཅུ་དྲུག་

དུང་ཡིག་ཅན་རྒྱུད་ཀྱི་ཁོང་དོན་བསྡུས་པསཔ་། །
ཆར་ཡང་ཉེ་བ་མེད༔ རང་བཞིན་སྤྲུལ་པའི་ཞིང་ཁམས་སུ་ཡང་མི་ཉེ་བྱས་ཆོས་བློའི་ཆོས་ཡིན་ ཏིང་འཛིན་ཞེས་བྱ་བློ་
བཞག་སྟེ༔ སེམས་ཀྱི་གནས་པ་ལ་གནས་པར་བྱ་བ་ བློས་བྱས་མཉམ་གཞག་རྗེས་འཛིན་པས༔ སེམས་ཉིད་མ་
རྟོགས་པ་ ཨ་ཏི་ སེམས་ ཕྱོགས་ པ་ ཆ་འགའ་ ཡི་ གཞུང་༔ དེ་ ཉིད་ ཉམས་སུ་ལེན་པ་ སྒོབསྒོམ་
པའི་སྒོམ་ཆེན་པ༔ རང་བཞིན་རྫོགས་པ་ཆེན་པོའི་གནས་ལུགས་ དངོས་པོ་གཤིས་ཀྱི་འདུག་ཚུལ་ལ༔ ལྷུན་གྲུབ་
ཀྱི་ཕྱོགས་ཙམ་ཡང་མ་རྟོགས་པས་ རྡུལ་ཕྲན་བརྒྱར་གཤགས་ཆར་མི་ཉེ༔ དགོངས་པ་ཉིད་ནི་ཆུ་རྒྱུན་འདྲ༔
རྒྱུན་ཆད་མེད་པར་སྐྱེ་དགོས་པ་ཡིན་ མཉམ་པར་བཞག་ པའི་ཚེ་གསལ་དུ་མེད་ དང་ལངས་པ་ ཡིས་མི་
གསལ་བའི་རྒྱུ་ མེད༔ ཡེ་ཤེས་ཀྱི་ལམ་ལ་ འགྲོ་དང༌ རྟོག་མེད་ཀྱི་ངང་དུ་ ཉལ་དང་ གནས་ལུགས་
ཀྱི་ཐོག་ཏུ་ འདུག་ པ་ སྤྱོད་པ་ཅི་བྱེད་ཀྱང་འབྲལ་བ་མེད་ དང༌༔ ཟ་དང་འཐུང་ བདེ་བ་ཉམས་སུ་མྱོང་
དང༌ གདོད་ མིའི་གཤིས་ སུ་ འཆགས་ པ་ དང༌ ༔ ངོ༌ བོའི་རྩལ་སྣང་ གླལ་ དང་ ཡེ་ཤེས་ རྒྱུན་དུ་
སྦྱིད་ དང་ རང་བྱུང་རྟེན་མེད་ གློ་ལུ་དང་༔ དུས་ཐམས་ཅད་དུ་ འདི་ཉིད་ བྲལ་བ་མ་ཡིན་ཏེ༔ འདི་ཉིད་
རང་ཡིན་ ཉིན་དང་མཚན་མོ་ འཁོར་འདས་སུ་ ཕྱེ་བ་མེད༔ དྲན་གཞི་ ངོ་བོ་གཅིག་ཙིཏྟའི་དཀྱིལ་
འཁོར་ དུ༔ དེར་ ན་བུམ་ པའི་ མར་ མེ་ རང་གསལ་དུ་ བཞིན༔ བསམ་ རྒྱུན་ གཞི་གནས་པས་ ཟད་
པས་རིག་པ་ཉིད༔ དྲན་བྱེད་ འཛིན་པ་ནུབ་པས་ འགགས་པས་རང་ཞེས་བྱ༔ རྒྱུན་དུ་ དེའི་ཐོག་ནས་
གནས་པས་ཤར་བའོ༔ དེ་ཕྱིར་སྒོམ་པ་སྙིང་དང་འབྲེལ༔ ལུས་གནད་སྐུ་དང་ཡེ་ཤེས་ སྤྱོད་པ་ རྩོལ་བཅས་
དང་རྩོལ་མེད་ རྣམ་པ་གཉིས་ཡིན་ཏེ༔ རྩོལ་བཅས་ ཐེག་པ་གཞན་གྱི་ གློ་ཡི་སྤྱོད་པ་དང་༔ རྩོལ་མེད་
རང་གི་མཚན་ཉིད་ སྣང་བ་དབང་བསྒྱུར་རོ༔ རྩོལ་བཅས་རྣམས་ནི་གཞན་ རིམ་དགུ་ དོན་ནོ༔ རྩོལ་
མེད་ རང་གྲོལ་དུ་ཤེས་པའི་རྩལ་ རང་ཤར་སྤྱོད་པ་ནི༔ འཛིན་པ་རང་གྲོལ་གྱི་སྤྱོད་པ་ བུ་ཆུང་ཤེས་པ་ཇི་
བཞིན་དུ༔ སྣང་བ་ སྣང་ཡང་ཞེན་པའི་རྟོག་པ་ཆོད་པ་ ཐད་ཀའི་རྐྱེན་ཞེན་བྲལ༔ ལུ་གུ་རྒྱུད་ལ་ ངོ་བོར་
ཅིར་ཡང་མ་གྲུབ་ཀྱང་རང་བཞིན་འོད་དང་ཐིག་ལེ་དང་སྐུ་དང་ཡེ་ཤེས་སོ། །རྟག་ཏུ་ལྟ༔ དེ་ དང་འབྲལ་བ་མེད་ པ་ནི༔
རང་སྣང་ སྣང་བ་མཐོང་ཡང་དོན་རང་སྣང་དུ་མཐོང་བས་ ཞེན་མེད་སྤྱོད་པ་སྟེ༔ ཤེས་རིག་གསལ་བ་རིག་
པའི་ངང་༔ ཤེས་པ་རང་སོར་གནས་པ་ གཞན་ནས་མ་བྱུང་ ཡེ་ནས་དེ་ལྟར་ཡོད་པ་ཡིན་ རང་ཞེས་ བྱ༔
ཁྱབ་གདལ་འཛིན་མེད་ སྣང་བ་སྣ་ཚོགས་སུ་ཤར་ཞིང་སྣ་ཚོགས་སུ་གྲོལ་བའོ།།རང་གྲོལ་བས༔ དབྱིངས་དང་རིག་པ་
འདུ་འབྲལ་མེད་པ་ སྙིང་པོའི་ཡུལ་ལ་ཤར་ཞེས་བྱ༔ ཨ་ནུ་མན་ཆད་རིམ་བློ་ཡིས༔ འདི་ཉིད་རྟོགས་པ་གང་ཡང་

བི་མ་སྙིང་ཐིག
མེད་ མ་ཆགས་ སྣང་བ་སྤང་ལེན་དང་རེས་འཇོག་བྱེད་པ་ ཞེན་པའི་སྤྱོད་པའོ༔ ཆགས་ལ་ སྣང་བ་
རང་གྲོལ་བས་ ཞེན་མེད་སྤྱོད་པ་ནི༔ འདི་ཉིད་ གདམས་པ་ཤེས་པས་ མཐོང་བའི་རྣལ་འབྱོར་རོ༔ དེ་
ཕྱིར་རྣལ་འབྱོར་སྤྱོད་པ་ གནད་དུ་འགྲོ་མི་འགྲོ་བརྟག་ ནི༔ ཡན་ལག་ ལུས་ཀྱི་གནད་ རྣམས་དང་
འབྲེལ་བའོ༔ དེ་ཡི་ཕྱིར་ན་གདམས་ཡུལ་ནི༔ རྣམ་པ་གསུམ་དུ་འདུས་པ་ཡིན༔ ལུས་ཀྱི་གནད་དང་ཡུལ་གྱི་
གནད༔ སྤྲིན་དང་བྲལ་བ་ རིག་ པ་ སྒྲོན་མའི་ གནད་ མི་འགུལ་བ་གཉིས་དང་འབྲེལ་ ཡིན་ནོ༔ ལེའུ་
བརྒྱད་ཅུ་ རྩ་དྲུག་ གིས གཞུང་དོན་ འདུག་སྟངས་ཚིག་རྣམས་ རྫོགས་པར་བསྟན་པའོ༔ ཨི་ཏི༔ རྒྱ་རྒྱ་རྒྱ༔
རྡོ་ རྗེ་སེམས་དཔའ་སྙིང་གི་ཡང་༔ དོན་བདུན་དུ་ཤེས་པར་བྱ་ མེ་ལོང་ཞེས་བྱའི་རྒྱུད་ལ་ནི༔ ངོ་བོ་སྙིང་པོའི་
རིག་པ་རང་གི་ཡེ་ཤེས་ བཅུད་རྣམས་འདུས༔ ངེས་ཚིག་ བླ་མའི་གདམས་པས་ རྣམ་པ་བཞིན་ཡིན་ཏེ
སྟོང་པ་ རིག་པ་དངོས་མེད་ཟང་ཐལ་ སྲ་མཁྲེགས་རྡོ་རྗེའོ༔ ཚིག་དོན་ དེ་ཉིད་ལས་ཚིག་ཐམས་ཅད་འབྱུང་
བས་ དུ་མ་མཚོན་བྱེད་པ༔ སེམས་དཔའ་ཞེས་ དྲན་བསམ་སྣ་ཚོགས་སུ་ཤར་བ་དེ་ཡང་རང་སར་གྲོལ་བར་
བསྟན་ ནི་རྣམ་པར་བཤད༔ སྙིང་ནི་བཅུད་རྣམས་འདུས་པའོ༔ ཡུལ་ ནམ་མཁའ་ལ་ ལ་སྣང་བའི་
རིག་པ་དེ༔ མིག་གི་དབང་པོ་མ་འགགས་པས་ ལྟ་བར་བྱེད་པས་མེ་ལོང་ངོ༌༔ དབྱེ་ན་ དོན་དུ་དང་ལྡན་ན་
རྣམ་པ་གསུམ་ཡིན་ནོ༔ གཞི་རིག་པ་གསལ་ཆ་མ་འགགས་པས་ 
༤ . ན
 མཚོན་པ་གཞི་ཡི་མེ་ལོང་དང་༔ མཚོན་བྱེད་
ཚིག་ གི་ རྡོ་ རྗེ་ དེ་མཚོན་བླ་མའི་གདམས་པ་ དང་ ༔ རིག་ ངོ༌ སྙིང་ དང་ རིག་པ་སྣ་ཚོགས་སུ་སྣང་བ་
སེམས་སུ་འབྲེལ དགོས་པ་རྒྱུད་རྣམས་གཞན་གྱི་ནི༔ ཁོང་གི་ སྙིང་མེད་རོ་དང་འདྲ་བས་ སྙིང་དང་
འདྲ་བར་བསྟན༔ སྙིང་མེད་ལུས་ཀྱི་སྟོབས་མེད་བཞིན༔ དཔེར་ན་མཁའ་ལ་ཉི་ཤར་བས༔ མཐའ་ཡི་མུན་པ་
སེལ་ བ་ དང་འདྲ་བར་མ་རིག་པའི་མུན་པ་སེལ་ བཞིན༔ ཁོང་ དོན་ མན་ ངོ་སྤྲོད་དང་ཡེ་ཤེས་དབང་པོ་
ངག་རྣམ་གསུམ་སྟེ༔ ངོ་སྤྲོད་ཉི་ཤུའི་ དཔེས་གཏན་ལ་དབབ་པ་བསྟན་ དམིགས་བསྟན་དང་༔ དབང་
པོའི་ བྱེ་ བྲག་ ཉི་ཤུ་རྩ་ གཅིག་ ཡེ་ ཤེས་ བཞི་ དང༌ ༔ ཉི་ཤུ་ རྩ་གཅིག་ སྒྲོན་མའི་ བཞིའི་
སྣང་བ་ཉིད་ ཉམས་སུ་ལེན་པའི་གནད་ བསྟན་ཏོ༔ ངོ་སྤྲོད་རྣམ་པ་ གསུམ་ཡིན་ཏེ༔ འོད་ལ་སྤྲད་པ་
རིག་པ་ལ་འོད་ཡོད་ཚུལ་གཏན་ལ་འབེབས་ རྣམ་པ་བདུན༔ ཡེ་ཤེས་བདུན་ཏེ་ རིག་པ་དེ་ཉིད་ཡེ་ཤེས་སུ་སྣང་
ལུགས་གཏན་ལ་འབེབས་ རིག་ པ་ རིག་པ་རང་གི་ངོ་བོ་གཏན་ལ་འབེབས་ བདུན༔ དེ་ ལྟར་ ཉི་ ཤུ་ རྩ་
གཅིག་གིས༔ དོན་གྱི་ངོ་བོ་ རིག་པ་གཏན་ལ་དབབ་ མཚོན་པའོ༔ དེ་ལྟར་རྣམ་པ་མང་བཤད་ སྤྲོས་

དུང་ཡིག་ཅན་རྒྱུད་ཀྱི་ཁོང་དོན་བསྡུས་པ།
བཅས་ཡིན་པར་བསྟན་ ཀྱང་༔ མདོ་ དོན་ གསུམ་དུ་འདུས་ འདི་དག་ ཉིད་ ཡིན་ནོ༔ ཆོས་སྐུ་ངོ༌སྤྲོད་
རང་ལ་ཐོག་མ་ནས་འདི་ལྟར་གནས་ཞེས་པའི་ གདམས་ ངག་ གིསཿ གཞི་ ཉིད་ ལུ་གུ་རྒྱུད་ནམ་མཁའ་ལ་
མངོན་ སུམ་ ལམ་ དུ་ བྱེད༔ ལོངས་ སྐུ་ ངོ༌ སྤྲོད་ རིག་ པ་ དེ་ ཡང་ རྒྱན་ སྣ་ ཚོགས་ དང༌ ལྡན་ པར་ བསྟན་ པའི་
གདམས་ངག་གིས༔ རིག་པའི་འོད་ཁྱིམ་ རིག་པའི་སྣང་བ་གཏན་ལ་དབབ་པའོ་ མཁའ་ལ་དབྱུང་༔ སྤྲུལ་
སྐུ་ངོ་སྤྲོད་ སྣང་བ་ཆིག་ཆོད་དུ་ཤེས་པའི་ གདམས་ངག་གིས༔ འཁྲུལ་སྣང་རང་ གྲོལ་ ཞེ་སྡང་ཉིད་ཞེ་
སྡང་གིས་གྲོལ་བ་སོགས་ ཉིད་དུ་བསྟན༔ དབང་པོ་རབ ་བདུན་ འབྲིང་ བདུན་ ཐ་མ་ བདུན་
ལ༔ བདུན་བདུན་དག་སྟེ་ རྩ་གཅིག་གོ༔ ཡེ་ཤེས་སྣང་བ་བཞི་ཡིན་ཏེ༔ གཞི་འཛིན་ པའི་ ཡེ་ཤེས་
གསུམ་ རྡོ་རྗེ་སྟེ༔ མཚན་ཉིད་འཛིན་པའི་ ཡེ་ཤེས་ལྔ་ སེམས་དཔའ་འོ༔ ལམ་སྣང་ བའི་ ཡེ་
ཤེས་ ཉི་ཤུ་རྩ་གཅིག་ སྒྲོན་མ་ ལྔ་ སྙིང་༔ སྤྲོས་བྲལ་ ཐིག་ལེ་ཡིན་ལུགས་གཏན་ལ་དབབ་པའི་
ཉག་གཅིག་མེ་ལོང་ཡིན༔ དེ་ཕྱིར་གནད་བཞི་དག་གིས་ནི༔ གནད་དུ་འགྲོ་མི་འགྲོ་ལྟ་ འདི་ཉིད་མན་
ངག་ཉམས་སུ་ལེན༔ རྡོ་ རྗེ་ རིག་པ་སྐྱེ་འཇིག་དང་བྲལ་བ་ རིག་པའི་ གནད་དུ་བསྟན༔ སེམས་དཔའ་
ཡུལ་ ཉིད་ འབྱུང་བའི་ཆོ་འཕྲུལ་དུ་མ་ཤར་ཡང་ནམ་མཁའ་ལ་རང་ཞི་བ་ལྟར་རིག་པའི་ངང་དུ་ཀུན་གྲོལ་བའོ། །ནམ་
མཁའི་གནད༔ ལུས་ཀྱི་ སྒྲ་དང་ཡེ་ཤེས་མེད་པའོ་ གནད་ནི་ སྐུ་དང་ཡེ་ཤེས་ཡོད་པའི་ སྙིང་ཡིན་ནོ་
མེ་ལོང་ ལ་བཞིན་ཤར་བ་དང་འདྲ་བར་ནམ་མཁའ་ལ་སྒྲོན་མ་མཐོང་བའོ། །སྒྲོན་མ་མཐོང་བའི་གནད༔ དེ་ལྟར་
གནད་བཞི་ཟིན་པ་འདི༔ རིག་པའི་རང་ངོ་ཤེས་པའོ༔ ལེའུ་བརྒྱད་ཀྱི་གཞུང་དོན་རྫོགས༔ ཨི་ཏི༔ རྒྱ་རྒྱ་རྒྱ༔
སེང་གེ་རྩལ་རྫོགས་གནད་ཀྱི་དོན༔ ལ་བདུན་ཏེ། ངོ་བོ་ལྟ་བའི་གནད་གསུམ་རྫོགས༔ ལུས་གནད་འདུག་སྟངས་
ཡུལ་གནད་ནམ་མཁའ་སྤྲིན་མེད་རིག་པའི་གནད་ཤེས་པ་མ་འགུལ་བ་རྒྱུད་ཀྱི་ ངེས་ཚིག་རྣམ་པ་ གསུམ་ཡིན་ཏེ༔
གཞན་ གྱིས་ འཇིགས་ བྲལ་ ཐེག་པ་གཞན་དང་རྒྱུད་གཞན་ལས་ཁྱད་པར་དུ་བྱུང་བས་ སེང་གེ་སྟེ༔ འཁྲུལ་
སྣང་ ལྟ་བའི་རང་རྩལ་གྱིས་འཁྲུལ་བ་རང་གྲོལ་དུ་ ཟིལ་གནོན་རྩལ་དུ་སྣང་༔ གནད་ ལུས་ཀྱི་གནད་མིག་
ཡུལ་གྱི་གནད་ནམ་མཁའ་ཡེ་ཤེས་ཀྱི་གནད་སྒྲོན་མ་སྟེ་དེ་ལྟར་ལྟ་བའི་གནད་དང་ སྒོམ་པའི་གནད་དང་ སྤྱོད་པའི་གནད་
གསུམ་རང་ལ་རྫོགས་པའི་ཕྱིར༔ རྫོགས་ཞེས་རྣམ་པར་བཤད་པའོ༔ རྒྱུད་ དབྱེ་བ་རྣམ་པ་གསུམ་ཡིན་ཏེ༔
ལྟ་ བྱེད་ཡུལ་གྱི་རྩལ་རྫོགས་ དབྱིངས་དང་རིག་པ་འདུ་འབྲལ་མེད་པར་གནས་པ་ལ་བྱ་ དང་༔ མཐོང་བྱེད་
ངོས་ཟིན་རྩལ་རྫོགས་དང་༔ དབྱིངས་དང་རིག་པ་སྒྲོན་མ་གསུམ་བར་སྣང་དུ་ཟིན་པས་ སྙིང་པོའི་བཅུད་གསུམ་

བི་མ་སྙིང་ཐིག
མཐོང་བའི་ཚད་དང་གོམས་པའི་ཚད་བརྟན་པའི་ཚད་དང་གསུམ་ རྩལ་རྫོགས་སོ༔ དགོས་དོན་ དེ་ལ་དགོས་པ་
ཅི་ཡོད་ན་ རྒྱུད་རྣམས་གཞན་གྱི་ཚིག༔ དོན་རྣམས་ལྟ་ བར་ བྱེད་ པས་ མིག་དང་འདྲ༔ དཔེ་ནི་
དཔེར་ན་རི་རྒྱལ་རྩེར་ཕྱིན་ན༔ མཐོན་པོའི་ཁ་ནས་བལྟས་ན་ཐམས་ཅད་མཐོང་བ་དང་འདྲ་བར་ དམའ་བའི་ལུང་
རྣམས་མཐོང་བ་བཞིན༔ ཐེག་པ་འོག་མའི་ འོག་མའི་རྒྱུད་དོན་ཇི་བཞིན་མཐོང་ ༔ འོག་མས་ གོང་མ་
རྒྱུད་གཞན་གྱི་མན་ངག་རྣམས་འདི་ཉིད་ནས་གསལ་བས་གཞན་གྱིས་འདི་ཉིད་རྟོགས་པ་མིན་ མཐོང་བ་མེད༔ འདི་ནས་
མན་ངག་ཇི་ལྟར་བུ་སྟོན་ཞེ་ན་ ཁོང་དོན་མན་ངག་རྣམ་གསུམ་སྟེ༔ དགོངས་པའི་གནད་ ཐིག་ལེ་མཐོང་བ་ལ་
སོགས་ལྔ་ དང་ལྟ་བའི་ཕུགས༔ དབྱིངས་རིག་གཉིས་མེད་ ཉམས་སུ་བླང་བའི་ མཐོང་བ་དང་གོམས་པ་
དང༌ ཚད་རྣམས་ བསྟན་པ་ལ་སོགས་ བསྟན༔ དགོངས་དོན་མན་ངག་རྣམ་པ་ལྔ༔ ཐིག་ལེར་མཐོང་
སོགས་དགོངས་པ་ནི༔ རྒྱུད་ན་ རྩལ་རྫོགས་རང་གི་ནང་ གསལ་བས་དེར་ཤེས་བྱ༔ ལྟ་བའི་དོན་ནི་རྣམ་
པ་གཉིས་སུ་བསྟན༔ ཡུལ་ལ་ལྟ་ ཕྱི་ལ་ཡུལ་ལྔ་མ་ཡིན་པར་ནང་དུ་ཡུལ་ལ་ལྟ་ དང་ངོ་བོ་ཉིད་ རིག་པའི་
གདངས་མ་ཡིན་པར་རིག་པའི་ངོ་བོ་ལ་ལྟ་བའོ། ། ལ་ལཿ ཡུལ་ལ་ལྟ་བ་ ཕྱི་ཡུལ་ནམ་མཁའ་དང་ནས་ དབྱིངས་
ཀྱི་སྒྲོན་མའོ༔ ངོ་བོ་ཉིད་ནི་རིག་པ་ རྡོ་རྗེ་ ལུ་གུ་རྒྱུད༔ དབྱིངས་རིག་འདུ་འབྲལ་མེད་པར་ ནམ་
མཁའི་ཁམས་སུ་བཟུང་བ་དང་ མཐོང་ཤེས་ནས༔ འགྱུར་མེད་གཟེར་ཆེན་ ཚད་ཆེན་པོ་གསུམ་གྱི་དྲོད་རྟགས་
ཕྱིམཐར་ཕྱིན་པས་འཕྲད་ཟིན་པའོ། །ཐེབས་ པས་ འབྲལ་ བ་ མེད༔ དེ་ ཕྱིར་ དབྱིངས་ ཁང་བ་འདྲ་བའི་ ནང་
དེའི་བདག་པོ་དང་འདྲ་བའི་ རིག་པ་ཉིད་འཕྱོ་བ༔ ཆགས་པ་མེད་པའི་ཡིད་ཀྱིས་གཟེར་ བར་སྣང་དུ་ཤེས་པ་
གཏད་པས་ བཏབ་ནས༔ མཐོང་ རིག་ གསལ་ བ་ རང་གི་ངོ་བོ་མཐོང་བའི་ཡི་གེ་ཞེས་བྱའོ། །ཅེར་མཐོང་
དགོངས་ པ་ ལྟ་བ་ འོ༔ ཉམས་ བླང་ པ་མཐར་ཕྱིན་ ཚད་ནི་རྣམ་ གསུམ་ སཿ མཐོང་བའི་ཚད་
གསུམ་ དང་ གོམས་པའི་ ཚད༔ གསུམ་ བརྟན་ པའི་ ཚད་ ལ་ཡང་ དང་ གསུམ་དུ་བསྟན༔ རིག་
པའི་ཡུལ་ལམ་རང་བཞིན་ མཐོང་བའི་ཚད་ནི་འོད་ཡིན་ཏེ༔ མི་འགྱུར་མཐིང་ཁ་དབྱིངས་ཀྱི་ཚད༔ དབྱིངས་
རྣམ་པར་དག་པའི་སྒྲོན་མ་ཡི་གེ་ན་རོ་ལ་བརྟེན་ནས་རིག་པའི་རྟེན་བཅའ་ ཅན
 ཟླམ་འཁྱིལ་གསལ་བ་ རྨ་བྱའི་མདོངས་
ལྟ་བུར་རྩ་ལྟེམས་པས་རང་ཤར་བ་ སྒྲོན་ མའི་ ཚད༔ འཕྲོ་ དང་ འགྱུ་ བ་ རིག་ པའི་ ཚད༔ རྡོ་རྗེ་ལུ་གུ་རྒྱུད་ཀྱི་
མཐོང་བའི་ མིག་གི་ དུས་སུ་ཤེས་པར་བྱ༔ གོམས་ དེ་ལ་ཉམས་སུ་བླངས་པའི་སྟོབས་ པའི་ཚད་
ནི་རྣམ་གསུམ་སྟེ༔ མཐིང་ཁ་ དབྱིངས་རྣམ་པར་དག་པའི་སྒྲོན་མ་ ལས་ རྒྱ་ཆེར་ མཆེད་ཁ་དོག་ལྔ༔
12.

དུང་ཡིག་ཅན་རྒྱུད་ཀྱི་ཁོང་དོན་བསྡུས་པ།
མིག་ལས་བར་སྣང་གི་ཐད་ཀར་ ཁྲུ་གང་ཙམ་དུ་སྣང་བ་ནི༔ དང་པོ་ རིག་པ་ཡུལ་ལ་ གོམས་པའི་ཚད་
ཡིན་ནོ༔ དེ་ནས་དེ་ལ་རབ་འདྲིས་ནས༔ དེ་ཡང་ཐེར་ཟུག་ཏུ་ཉམས་སུ་བླངས་པས་ རེ་ལྡེའི་ གྲུ་བཞིའི་རྣམ་
པའམ་ཡང་ན་ཡུལ་ཇི་ལྟར་ཡོད་པའི་དབྱིབས་ལྟ་བུ་ རྣམ་པ་ཙམ་འཆར་བས༔ དེ་ལ་རབ་ཏུ་གོམས་པའི་ཚད༔ དེ་
མ་འགྱུར་བར་ཉམས་སུ་ བླངས་པས་ དེ་ ནས་ ཡུལ་ ལུང་བ་དེ་ཉིད་ ཀྱི་ གྲུ་ འམ་མདའ་རྒྱང་གང་ཚུན་ཆོད་
ཙམ་དུ་སྟེ༔ དེ་ལ་མཆོག་ཏུ་གོམས་ དེ་ཉིད་ལས་མི་འགྱུར་བར་བལྟས་ པས་ནི༔ སྣང་བ་ མིག་གིས་
མཐོང་ཚད་ ཐམས་ ཅད་འོད་སྣང་དུ༔ ཤར་བ་ དབྱིངས་ལ་ གོམས་ པའི་ ཚད་ ཟིན་པའོ༔ ཟླུམ་འཁྱིལ་
ཐིག་ལེ་སྟོང་སྒྲོན་ ལས་ ནི་ ཟ་ འོག་ རིས༔ རང་ གི་ སྣ་ རྩེ་ མཐོ་གང་གི་སར་ ལ་ ཤར་ ན༔ དང༌ པོ་
སྒྲོན་མ་ཉིད་ལ་དང་པོར་བསླབ་པ་ གོམས་པའི་ཚད་ཡིན་ནོ༔ དེ་ལས་གྱེན་དུ་སྨིན་མའི་མཚམསཿ ཐིག་ལེ་ཆེ་
ཆུང་ མེ་ལོང་ཙམ་དུ་གསལ་གྱུར་ན༔ བར་དུ་གོམས་པའི་ཚད་ཡིན་ནོ༔ སྣང་བ་ འོད་ཀྱི་གར་ཁྱབ་པར་
ཐམས་ཅད་ཐིག་ལེ་རུ༔ ཤར་ནས་ བྱ་དཀར་མོ་གདང་ལ་དཀྱུས་པ་བཞིན་དུ་ ཀྲིག་གེར་གནས་པ་ན༔ མཆོག་
ཏུ་གོམས་པའི་ཚད་ཡིན་ནོ༔ དེ་ལ་བསླབ་པས་གཞན་མེད་དོ། །རིག་པའི་ངོ་བོ་ལུ་གུ་རྒྱུད༔ འདབ་ཆགས་ ཕུན་
རོན་ འཕུར་རྐྱེན་ཙམ་གྱུར་ན༔ དང་པོ་ སྣང་བ་ལ་ གོམས་པའི་ཚད་ཡིན་ནོ༔ དེ་ནས་ དེ་ཉིད ་ལ་མ་
ར་འགུལ་བ་གསུམ་གྱིས་ རབ་ཏུ་ཉམས་བླངས་ ན༔ རི་དྭགས་ ཤ་བ་སྤང་རྩིབས་ལ་རྒྱུག་པའི་ བང་དང་
མཉམ་པ་ ཙམ་ ནི༔ བར་ དུ་ གོམས་ སྔ་མ་ལས་བརྟན་པ་ པའི་ཚད་ཡིན་ནོ༔ དེ་ཉིད་ཡང་དང་
ཡང་ མི་འགུལ་བ་གསུམ་དང་འབྲེལ་བར་ བལྟས་ན༔ བུང་བ་ མེ་ཏོག་གི་ བཅུད་ལ་འཁོར་བ་ཙམ༔
འདི་ནི་བོགས་དབྱུང་བ་དེ་ནས་མིག་གིས་ བལྟས་པའི་ས་དེར་སྡོད་གྱུར་ན༔ མཆོག་ཏུ་ སྣང་བ་དང་ གོམས་
པའི་ དང་འདྲེས་པ་ ཚད་ཡིན་ནོ༔ ཤིན་ཏུ་ཡང་དག་གོམས་པའི་ཚད༔ འགུལ་ ནི་རིག་པ་ཡེ་ཤེས་ཀྱི་
རླུང་ཆུན་པའི་རྟགས་ དང་འཕྲིག་པ་མེད་པ་དང་༔ ཉིན་ གསལ་བ་དང་ དང་མཚན་མོ་ མི་གསལ་བ་
མ་ཡིན་པར་དུས་རྒྱུན་དུ་ མེད་སྣང་ན༔ རབ་ཏུ་གོམས་པའི་ཚད་ ཐེབས་པ་ཅེས་བྱ་བ་ ཡིན་ནོ༔ ལུས་ཀྱི་
སྐུར་སྣང་ལུ་གུ་རྒྱུད༔ ཚིགས་དང་འདྲ་བའི་བར་དག་ཏུ༔ ཡེ་ཤེས་ཀྱི་རྩལ་སྨིན་པས་གཟེར་ཐེབས་པ་ཅེས་བྱའོ།། ཐིག་
ལེ་ཉུང་འབྲུ་ཙམ་ནང་དུ༔ སྐུ་ནི་ཤིན་ཏུ་ཕྲ་ཤར་དང་༔ ཐིག་ལེ་རེ་རེའི་ནང་དུ་སྐུ་རེ་རེ་ཤར་བས་སྨིན་པ་སྟེ་དཔེར་ན་སྒོ་
ང་ལ་བྱེའུ་ཕྲུག་བརྡོལ་བ་དང་འདྲའོ་ སྣང་བ་ཐམས་ཅད་སྐུར་ཤར་ན༔ རིག་པ་ སྐུ་གསུམ་གཉིས་མེད་དུ་འདྲེས་
པ་ཞེས་བྱ་ བརྟན་པའི་ཚད་ཡིན་ནོ༔ ས་ཆུ་མེ་རླུང་ འདི་ལྟར་སྣང་བ་ཐམས་ཅད་སྐུ་དང་ཡེ་ཤེས་སུ་བྱུང་སྟེ་

བི་མ་སྙིང་ཐིག
སྣང་བ་དང༌༔ འབྱུང་བཞིའི་སྣང་བ་ ས་རྡོ་རི་བྲག་དང་སྐྱེས་པ་བུད་མེད་སོགས་ འགགས་གྱུར་ནས༔ ཁ་
དོག་ལྔ་ དབྱིངས་རིག་འདུ་འབྲལ་མེད་པའི་དགོངས་པ་ ཡི་འོད་སྣང་གིས གང་ཡུལ་བལྟས་པ་དེར་སྣང་ན༔
དབྱིངས་ནི་ འབྱུང་བ་བཞི་རང་སར་ཞི་སྟེ་ཆོས་ཉིད་ལ་གཟེར་ཐེབས་པས་ བརྟན་པའི་ཚད་ཡིན་ནོ༔ རང་ལུས་
འོད་ ཀྱི་ རང་གི་ལུས་ཀྱང་འོད་དུ་སྣང་བའི་སྤྱི་བོའི་སྟེང་དུ་ སྟེང་དག་ཏུ༔ འཁར་ གཞོང་ ཁ་སྦུབས་པ་ལྟ་བུ་
དགུ་བརྩེགས་སུ་ བརྩེགས་པ་ལྟ་བུ་ཡི༔ ཐིག་ལེ་བརྩེགས་མ་ གཅིག་གི་སྟེང་དུ་གཅིག་བྱུང་ན་སྒྲོན་མ་སྨིན་པའི་
ཚད་ཡིན་ནོ།།གྱེན་ཤར་ན༔ སྒྲོན་མ་བརྟན་པའི་ཚད་ཡིན་ནོ༔ དེ་ཉིད་ མཐོང་བ་ ལྟ་དང་ མི་འབྲལ་བ་
སྒོམ་པ་ ཉམས་གོང་ནས་གོང་དུ་འཕེལ་ཏེ་དེ་དང་འདྲེས་པས་སྤྱོད་པ་ཡིན་ ཡིན༔ ངག་ སྔགས་དང་ཕྱག་རྒྱ་
ཉིད་ ལུས་ཀྱི་ ཀྱང་ ངོ་༔ བསྐྱེད་ རིམ་གྱིས་འཆར་བ་ དང་རྫོགས་ པ་ ཅེར་མཐོང་དུ་སྣང་བ་
དེ་ཉིད་དོ༔ ལེའུ་བཅུ་གསུམ་དག་ རྒྱུད་ཀྱི་གཞུང་ཚིག་ གིས་ནི༔ གཞུང་གི་ཚད་རྣམས་རྫོགས་པའོ༔ ཨ་
ཏི༔ རྒྱ༔ གསང་བ་ཡི་གེ་མེད་པའི་ རྟགས་ཀྱི་ཡི་གེ་མེད་པ་ལ་ཟེར་རམ་བརྗོད་པའི་ཡི་གེ་མེད་པ་ལ་ཟེར་རམ་དངོས་
པོ་གཤིས་ལ་ཡི་གེ་མེད་ཟེར་བརྗོད་པ་བཟང་ངན་མེད་དུ་བརྗོད་པ་བཟང་ངན་ཤུགས་ལས་བྱུང་བ་ལ་མེད་ཟེར་ན་ཤོག་བུའི་ཡི་གེ་
མེད་པ་ལྟ་བུ་ལ་ཟེར་རམ་ཤོ་གུ་ལ་ཡི་གེ་བཀོད་པ་ལྟ་བུ་ལ་ཟེར་རམ་ཨཱ་ལི་དང་ཀཱ་ལི་མེད་པ་ལ་ཟེར་ 
རྒྱུད༔ ལའང་བདུན་
ལས་ ཚིག་དོན་རྣམ་པ་བདུན་ཡིན་ཏེ༔ ངོ་བོ་སྤྲོས་མེད་ཐིག་ལེའོ༔ ངེས་ཚིག་བརྡ་དང་མིང་ཟད་པསཿ ངོ་
བོ་ལ་ཚིག་མི་རྙེད་པས་ཚིག་ལ་རྟགས་སུ་བཀོད་པའི་ ཡི་གེ་མེད་པ་ཞེས་བྱའོ༔ དབྱེ་བ་རྣམ་པ་གཉིས་ཡིན་ཏེ༔ ཀ་
དག་ ཐོག་མའི་གཞི་ལ་ཚིག་མེད་པའི་གནད་ཀས་ སྒྲིབ་ཟད་ཡི་གེ་མེད༔ འབྱུང་རྐྱེན་ ཉམས་སུ་བླངས་
པའི་ཡི་གེའི་མཐའ་ཟད་པས་ འགགས་པས་ཡི་གེ་མེད༔ དེ་ཡི་དགོས་པ་ཅི་ཞེ་ན༔ དངོས་པོ་ རིག་པ་རང་གི་
ངོ་བོ་གཞི་དེ་ལ་ཚིག་གིས་གཏན་ལ་ཕེབས་སམ་སྙམ་པ་རྣམས་ལ་ཚིག་གིས་གཏན་ལ་མ་ཕེབས་པར་བསྟན་ གཤིས་ཀྱི་
འདུག་ཚུལ་ལ༔ ཐ་སྙད་དག་ཏུ་འཛིན་པ་རྣམས༔ དེ་ལས་ཞེན་པ་བཟློག་པའི་ཕྱིར༔ ཡི་གེ་མེད་ཅེས་ ཐ་
སྙད་ཀྱི་སངས་མི་རྒྱ་བར་ བཤད་པའོ༔ དཔེར་ན་རི་རྒྱལ་རྩེར་ཕྱིན་ན༔ ཐམས་ཅད་མཐོང་བཞིན་ཡུལ་རྐྱེན་
གྲོལ༔ ཁོང་དོན་ མན་ངག་ཏུ་སྟོན་ཞེ་ན་ མན་ངག་རྣམ་གསུམ་སྟེ༔ བཞག་ཐབས་ངོ་བོ་ སྣང་བ་ཅེར་
བཞག་ལ་སོགས་ཏེ་བཞི་ བསྟན་པ་དང་༔ དབྱིངས་ ཆོས་སྐུ་རྣམ་པར་དག་པའི་སྒྲོན་མ་དང་ རིག་ པ་རྡོ་
རྗེ་ལུ་གུ་རྒྱུད་ཀྱི་སྐུ་ ཁྱད་པར་གསང་དོན་དང་༔ ཞལ་ཆེམས་གསང་ ཆོས་ཀྱི་ངོ་བོ་གཟུང་བར་དཀའ་ཡང་ཡེ་
ཤེས་ཀྱི་རྩལ་ཀ་དམ་པས་འགྲུབ་ བའི་ མན་ ངག་ གོ༔ བཞག་ཐབས་རྣམ་ པ་ བཞི་ ཡིན་ ཏེ༔ སྣང་ བ་ ཅོག་

དུང་ཡིག་ཅན་རྒྱུད་ཀྱི་ཁོང་དོན་བསྡུས་པ།
རང་སོར་ བཞག་སྤྱོད་པའི་ཚད༔ རྒྱ་མཚོ་ ཁ་སློབ་པར་གསལ་གཏིང་དྭངས་པའི་དཔེ་ ཅོག་བཞག་སྒོམ་
པའི་ ཚད༔ རི་བོ་ཅོག་ མི་འགྱུར་བ་གཞི་ཆེ་བ་དཔངས་མཐོ་བའི་དཔེ་ བཞག་ལྟ་བའི་ ཚད༔ རིག་པ་ཅོག་
བཞག་ རང་སར་གྲོལ་བ་ འབྲས་ བུའི་ ཚད༔ དེ་ལྟར་ཉམས་སུ་བླངས་པའི་ ཚད་ བཞི་ ལྡན་ པའི་རྣལ་
འབྱོར་དེ༔ ངེས་པའི་དོན་ གནས་ལུགས་དང་ དང༌ བློ་འདྲེས་པའོ༔ སྤྱོད་པའི་མན་ངག་ ཡིད་འགྱུར་
ནུས་པའི་དཔེ་སྟེ་དེ་ལྟར་བླ་མའི་གདམས་པའོ་ ཆང་ལྟ་བུ༔ སྣང་བ་དབང་བསྒྱུར་ འབྱུང་བའི་དགྲ་དང་བྲལ་བ་
ར་རོ་འདྲ༔ སྣང་བའི་ཚད་ནི་དབྱིངས་ཀྱིས་ རྒྱ་ཆེ་བར་ཤར་བས་ བཟུང་༔ སྒོམ་པའི་མན་ངག་ ནད་གྱི་
དངོས་པོ་ངེས་ཤེས་པ་བསྒྱུར་པར་ནུས་པ་ རིམས་ལྟ་བུ༔ ཉིན་མཚན་ཁ་སྦྱོར་ རིམས་ ཀྱིས་བཏབ་པའི་སྐྱེས་བུ་
དང་འདྲ་སྟེ་དྲན་མེད་དུ་ ཐེབས་བཞིན༔ དགོངས་ པའི་ ཚད་ནི་ནམ་མཁར་ དབྱིངས་རིག་འདུ་འབྲལ་མེད་
བཟུང་༔ ལྟ་བའི་མན་ངག་ ཕ་རོལ་ཏུ་འབིགས་པ་སྟེ་ མདའ་ལྟ་བུ༔ རིག་པའི་རང་ངོ་ཟིན་པ་ནི༔ སྐྱེས་བུའི་
སྙིང་ ལ་ མདའ་ ཕོག་ པ་དང་ཤི་བ་མཉམ་པས་ཕྱིས་མི་ཐར་བ་ བཞིན༔ རིག་པ་རྟོགས་པས་ཕྱིས་འཁོར་བར་མི་
ལྡོག་ ལྟ་བའི་ཚད་ནི་ རང་སྣང་དུ་ཤར་བས་ སྒྲོན་མས་བཟུང་༔ འབྲས་བུའི་མན་ངག་ རྩི་དུག་སྦྱར་བ་ལ་
ནུས་པ་ཡོད་པས་ རྩི་དང་འདྲ༔ ལྟ་སྒོམ་སྤྱོད་པའི་ གདེང་གསུམ་ཚད་དུ་ཕྱིན་པ་ནི༔ སྐྱེས་བུའི་ཁོང་དུ་རྩིས་
ཐེབས་ པ་རྣམ་པ་ཐམས་ཅད་དུ་ཐར་མི་སྲིད་པ་ བཞིན༔ འབྲས་བུའི་ཚད་ནི་རིག་པས་ ཕྱིར་མི་ལྡོག་པའི་རིག་
པ་ཐོག་ལྟ་བུ་ བཟུང་ ཟ དེ་ ལྟར་ རང་གིས་རང་ངོ་མཐོང་བས་ འབྲས་ བུའི་ ཚད་ ཟིན་ ན༔ ཚད་ ནད་
སངས་ པའི་ སྐྱེས་ བུ་ རང་སངས་ལ་སོང་བ་ བཞིན༔ རིམས་ ནད་ བྱུང་ བའི་ སྐྱེས་ བུ་ སླར་མི་ལྡོག་པ་
དང༌༔ སྙིང་ལ་མདའ་ཕོག་ཤི་བ་ སོས་མི་སྲིད་པར་གནད་དུ་སོང་བ་ དང༌༔ རྩི་ཡིས་ཤི་བའི་སྐྱེས་བུ་བཞིན༔
ཕྱིར་ལ་ལྡོག་པ་མ་ ཕྱིར་མི་ལྡོག་པ་རིག་པ་སྐར་མདའ་ལྟ་བུ་ ཡིན་ནོ༔ དབྱིངས་དང་རིག་པའི་ངོ་བོ་ནི༔
དབྱིངས་ལ་རྣམ་པ་གཉིས་ཡོད་དེ༔ གང་ཞེ་ན་ ཕྱི་ཡི་དབྱིངས་དང་ནང་དབྱིངས་སོ༔ ཕྱི་ཡི་དབྱིངས་ནི་
རྐྱེན་སྤྲིན་དང་བྲལ་བ་ ནམ་མཁའོ༔ ནང་དབྱིངས་རྣམ་དག་ སྟེ་ཡི་གེ་ན་རོ་ལྟ་བུ་ སྒྲོན་མའོ༔ རིག་པ་
ཉིད་ཀྱང་གཉིས་ཡིན་ཏེ༔ རིག་པའི་ཆ་ཤས་ ཐིག་ལེ་ གདངས་དང་ནི༔ རིག་ པ་ རྡོ་རྗེ་ལུ་གུ་རྒྱུད་
རང་གི་ངོ་བོའོ༔ མདོར་ན་དབྱིངས་རིག་ ཁྱིམ་དང་བདག་པོའི་ཚུལ་ རྣམ་པ་ གཉིསཿ ངོ་བོ་ཉིད་དེ་ཉམས་
བླངས་ན༔ མིག་གི་དབང་པོ་ལ་བལྟས་ན་ སྐུ་དང་འོད་དང་ ཐིག་ལེ་དང༌༔ སྣ་ཚོགས་ བྲེང་བྲེང་གཟུང་བར་
དཀའ་བ་ འགྱུ་བའི་ཟེར་སྣང་བ༔ སྣང་བ་དེ་ཉིད་ གཞན་ནས་མ་བྱུང་ རང་ སྣང་ ཡིན༔ ཤར་ ཡང་
15

བི་མ་སྙིང་ཐིག
རིག་པ་ རང་ གི་ ངོ་ ལས་ ཤར༔ གྲོལ་ བ་ ཉིད་ ན་ གཞན་དུ་སོང་བ་མེད་དེ་ རང་ གྲོལ་ལོ༔ དེ་ ལྟར་
མིག་གི་ཡུལ་དུ་ སྣ་ཚོགས་ཤར་བ་དེ༔ བྱས་ཤིང་གོམས་པས་བྱུང་བ་མིན༔ ཡེ་ཉིད་ནས་ནི་གཞི་ སངས་
རྒྱས་དང་སེམས་ཅན་ཁྱད་མེད་དུ་ གནས་པའོ༔ དེ་ལྟར་གདེང་ཚུད་ བརྟན་པའི་ཚད་ རྣལ་འབྱོར་པས༔
ཤར་བས་ ཡེ་ནས་ཡོད་པ་ཡིན་ཏེ་གཅིག་ལ་ཡོད་པ་མ་ཡིན་ཐམས་ཅད་ལ་དེ་ལྟར་གནས་པས་ དགའ་བའི་སེམས་
མེད་ དེ༔ འདུག་ ཚུལ་ ཤེས་བྱ་ལ་བབས་ཀྱིས་གྲུབ་པ་ དེ་ ལྟར་ ཡེ་ནས་ ཡིན༔ རིག་ ལུ་གུ་རྒྱུད་ དང་
དབྱིངས་ སྒྲོན་ མའི་ སྣང་ བ་ མི་སུབ་ ས་ མི་ཁྱེར་ ཆུ་ མི་ཚིག་ མེ་ མི་འཐོར་ རླུང་ འབྱུང་ བའི་ དགྲ དེ་
ཉིད་བཤིག་པར་ནུས་པ་མིན༔ ལུང་དུ་མ་བསྟན་ གདམས་ངག་མེད་པའི་ གང་ཟག་གིསཿ གསལ་བའི་
མེ་ལོང་ ཕྱར་ནས་བལྟས་ཀྱང་གནད་མེད་པས་མི་གསལ་ དག་གམ་ནི༔ མིག་སྟོང་དག་གིས་བལྟས་པས་
ཐམས་ཅད་དུ་བལྟས་ཀྱང་གདམས་པ་མེད་པས་མི་མཐོང་རྒྱ་ལ་ལས་ཅན་བུདྡྷ་བ་རྣམས་ཀྱིས་མཐོང་ན་འཚང་རྒྱ་སྟེ་དེ་ཉིད་མ་
མཐོང་བ་རྣམས་བུད་མི་དྷའོ།།ཀྱང་༔ དེ་ ཉིད་ མཐོང་ བ་ མ་ ཡིན་ནོ༔ གྲུབ་པའི་ མཐའ་ དང་ འབྲེལ་བ་མེད་པ་
ལྟ་ སྒོམ་ བྱས་ཆོས་ཀྱིས་མི་རྟོགས་ གྱིས༔ དེ་ཉིད་དཔྱད་ཀྱང་རྙེད་པ་མིན༔ ཕྱྭ་དང་དབང་ཕྱུག་གིས་མ་
བྱསཿ ཏེ་ཡེ་ཤེས་ཡོད་པས་ཐ་མ་འཇིགས་པ་མེད་པའོ། །འཇིག་རྟེན་ལྟར་སྣང་ ལྟར་འཁྲུལ་པ་ཡང་མིན་ཏེ་ཆོས་གཞན་
ཏུགྱིས་ཚིག་ཏུ་བརྗོད་ཀྱང་མཐོང་བ་མེད་དོ། །འཁྲུལ་ པ་ མེད༔ འདོད་ ཆགས་ ཞེ་ སྡང་ གཏི་ མུག་ གིས༔ དེ་ ཉིད་
འབྲས་བུ་ལས་ཡིན་ ཡེ་ནས་བསྒྲིབས་པ་མིན༔ རང་སྣང་རང་ལ་ཤར་བ་སྟེ༔ ཤེས་རབ་ཀྱིས་ཀྱང་དཔྱད་དུ་
མེད༔ གཏིང་མི་དཔོགས་ རྒྱུད་ ལུང་ མན་ ངག་རྣམས་ཀྱིས་ནི༔ དེ་ཉིད་ཚིག་དང་ཡི་གེས་ བརྟགས་ཀྱང་
མཐོང་བ་མིན༔ ཏེ་ཚིག་དང་མ་འབྲེལ་ དམྱལ་བ་བྱོལ་སོང་ཡི་དྭགས་དང༌༔ རིགས་དྲུག་སྣང་བ་ ཡང་
རིག་ནང་དུ་ཤར་བས་ དེ་ རང་ ཉིད༔ ཆེད་དུ་བསྒྲུབས་པ་ རབ
 བྱས་པས་བྱུང་བ་ལྟ་བུ་ མ་ཡིན་ཏེ༔ ཐོག་མ་
ཡེ་ནས་དེ་ལྟར་ཤར་ནས་ཡོད༔ སྐྱེས་བུའི་རྩོལ་ སྒྲུབ་ལས་ བས་བྱུང་བ་མིན༔ མ་བྲིས་བའི་ དཀྱིལ་
འཁོར་དེ་ཡིན་ མ་བསྒོམས་པའི་ ལྷ་དེ་རང་༔ མ་བཟླས་པའི་ སྔགས་དང་ མ་བསྒྱུར་བའི་ ཕྱག་
རྒྱ་ མ་བཤམས་པའི་ མཆོད་ པ་ དེ༔ བསྐྱེད་ རིམ་གྱིས་ཤར་བ་ དང་རྫོགས་པའི་ རིམ་པ་ སྐུ་
དང་ཡེ་ཤེས་ དེ༔ སངས་རྒྱས་སེམས་ཅན་ དེ་ཉིད་དུ་འདུས་པ་ འཁོར་འདས་ཡིན༔ དབང་ རིག་
པ་ལ་རང་དབང་ཐོབ་པ་ དང་ རིག་པ་ཉིད་དང་གཟེར་ཐེབས་པས་ རིམ་པ་དམ་ཚིག་ཡིན༔ རང་གི་བླ་མ་
ལྷ་ ༥ཡང་ ངོ༌ ༔ ཞལ་ཆེམས་ ལེའུ་ཐ་མའི་དོན་ མན་ བངག་རྣམ་གསུམ་སྟེ༔ ཕྱི་ནང་ ལུས་ངག་ཡིད་ཀྱི་
6

དུང་ཡིག་ཅན་རྒྱུད་ཀྱི་ཁོང་དོན་བསྡུས་པ།
གསང་བའི་བྱ་བ་གཏོང་༔ དལ་བ་རྣམ་གསུམ་ ལུས་དལ་བས་སྤྲུལ་སྐུ་ངག་དལ་བས་ལོངས་སྐུ་སེམས་དལ་བས་
ཆོས་སྐུ་ཐོབ་ ཐོབ་མཐོང་འགྱུར༔ ཕྱི་ནི་ལུས་ དལ་ན་ཡེ་ཤེས་སྐྱེ་བའི་གྲོགས་ ཡིན་ནང་ནི་ དལ་བས་རིག་
པ་རང་བཞིན་གྱི་གནས་ སེམས༔ གསང་བ་ དལ་ན་འཁོར་འདས་གཉིས་མེད་དུ་འདྲེས་པ་ རིག་ པ་ ཉིད་
ཡིན་ནོ༔ ཕྱི་ལ་ཆ་གསུམ་དག་ཏུ་སྟེ༔ ལུས་དང་ངག་དང་ཡིད་ཡིན་ནོ༔ ལུས་ཀྱིས་སོ་ནམ་ འཇིག་རྟེན་པའི་
ཞེན་པ་དབྱུང་ རབ་ཏུ་ གཏང་༔ རྐྱེན་མེད་དགོན་པར་ གྲོགས་མེད་པར་རིག་དྭགས་རྨས་མ་བཞིན་རི་ཁྲོད་དུ་
གནས་པའོ༔ སྐོར་བ་ལ་སོགས་ལྷ་ཕྱག་དང་༔ ཅི་ཡང་མི་བྱ་ འགྲོ་དང་ཡན་ལག་བསྐྱོད་མི་བྱ༔ བྱེད་རྒྱུ་ཅིག་
བྱུང་ན་བཟང་བྱས་ངན་བྱས་འདྲ་ གྲོགས་དང་བྲལ་ཏེ་གཅིག་པུར་འདུག༔ ངག་ལ་རྣམ་པ་གསུམ་ཡིན་ཏེ༔
འཇིག་རྟེན་འཁྲུལ་པའི་ལོང་གཏམ་དང་༔ སྔགས་བཟླས་ ཁྱད་པར་མེད་ ཁ་ཏོན་ བརྗོད་མེད་ཀྱི་དོན་
ལ་སྒྲིབ་པར་མཚུངས་ ལ་སོགས་དང་༔ མདོར་ན་བརྗོད་པའི་ཚིག་རྣམས་སྤངསཿ གསོད་པ་བྱུང་ཡང་ཚིག་མི་
འཆོར་བར་ ལྐུགས་པ་དག་ནི་ཇི་བཞིན་ནོ༔ ཡིད་ལ་རྣམ་པ་གསུམ་སྤང་སྟེ༔ བསམ་དང་མི་བསམ་ཐམས་
ཅད་དང༌༔ བཟང་དང་ངན་པའི་རྟོག་པ་ བཟང་ངན་གང་ཡང་གསེར་སྒྲོག་གིས་བཅིངས་པ་དང་ཐག་པའི་སྒྲོག་གིས་
སྒྲ་
བཅིངས་པ་འཆིང་བའི་སྒོ་ནས་མཉམ་བར་ འདྲའོ། །དང་༔ བསམ་ པའི་ རྒྱུན་ རྣམས་ བཅད་ པའོ༔ སེམས་ མེད་
འདུ་ཤེས་མེད་པའམ་འགུལ་སྐྱོད་མེད་པ་ རོ་དང་འདྲ་བར་འདུག ནང་ནི་རྣམ་པ་གསུམ་ཡིན་ཏེ༔ ལུས་ཀྱིས་
སྤྱོད་པ་སྤྱད་མི་བྱ༔ ངག་གིས་བརྡ་ཙམ་ཉིད་མི་བྱ༔ ཡིད་ཀྱིས་སྒོམ་པ་སྒོམ་ བསྒོམ་བློས་དེ་མི་མཐོང་བས་
པ་མིན༔ ཤེས་རབ་ཀྱིས་ཀྱང་ མིག་གི་དེ་བཞིན་ཉིད་མེད་ན་མི་མཐོང་ ལྟ་མི་བྱ༔ གསང་བ་རྣམ་པ་གསུམ་ཡིན་
ཏེ༔ མིག་ནི་འགུལ་བར་མི་བྱ་སྟེ༔ གླང་པོ་ལྟ་བུར་ གཡས་སུ་མི་འཁྲུལ་གཡོན་དུ་མི་འཁྲུལ་ཧར་པོར་ལྟ། གནས་
པར་བྱ༔ ལུས་ནི་ འདུག་སྟངས་གཅིག་ལས་ འགུལ་བར་མི་བྱ་སྟེ༔ དྲང་སྲོང་ཉིད་དང་ ཙོག་པུ་དང་
གན་རྐྱལ་དང་ཁྱི་ཚུགས་ འདུག་ སྟངས་བཞིན༔ ཤེས་ པ་ སྒྲོན་མ་ལ་གཏད་པའི་ འགུལ་ བར་ མི་ བྱ་ སྟེ༔
མདའ་སྲང་བཞིན་དུ་ མིག་གི་བུར་མནན་ཏེ་ མིག་ཏུ་གཞུག༔ ལུས་ཀྱི་གནད་ནི་ རྩ་རང་བཞིན་གྱིས་དལ་
བས་ དལ་བ་ཡིན༔ ངག་གནད་སྨྲ་བ་བཅད་ པས་ལས་ཀྱི་རླུང་མི་ལྡང་སྟེ་དེ་མ་ལྡངས་ན་ཡེ་ཤེས་རང་བཞིན་
གྱིས་སྐྱེ་བའོ པ་ཡིན༔ སེམས་ཀྱི་གནད་ནི་གཏད་པ་ཡིན༔ དབུགས་ཀྱང་ཡིད་ཙམ་འཐེན་པ་ཡིན་ ལེའུ་རྣམ་པ་
དྲུག་དག་གིས གཞུང་གི་ཚད་རྣམས་རྫོགས་པའོ༔ ཨི་ཏི༔ རྒྱ བཀྲ་ཤིས་མཛེས་ལྡན་ཞེས་བྱ་བའི༔ རྒྱུད་
ཀྱི་ཚིག་དོན་ བདུན་དུ་ཕྱེ་ནས་ རྣམ་པར་བཤད༔ ངོ་བོ་འཁྲུལ་པ་ རིག་པ་གཞི་ཐོག་ཏུ་ རང་སར་ངསན
IY

བི་མ་སྙིང་ཐིག
གྲོལ༔ ངེས་ཚིག་རྣམ་པ་བཞི་ཡིན་ཏེ༔ སྣང་བ་ འབྱུང་བ་ལྔའི་བག་རྡུལ་དང་བྲལ་བས་ཡེ་ཤེས་ལྔའི་འོད་གསལ་བ་
མ་འདྲེས་ཡོངས་རྫོགས་པསཿ སོ་སོ་གང་ན་གནས་པར་ཝལ་ལེ་གསལ་བས་ བཀྲ་ཞེས་བྱ་བར་རྣམ་པར་བཤད༔
བརྗོད་བཅས་འཁྲུལ་ བ་དང་པོ་ཅིས་བྱུང་ཞེ་ན་ གཞི་ཁུངས་བཅད་ཕྱིར༔ དེ་ཡང་གཞི་དང་དེའི་ཤེས་པའི་ཆ་ལས་
གནས་ལུགས་ངོས་ནས་ཤིས་པའོ༔ སྒྲོན་མ་ མིག་གིས་སྒྲོན་མ་ཡུལ་གྱི་སྒྲོན་མ་ལ་གཉིས་སུ་མེད་པར་ ཟུང་འཇུག་
རང་གསལ་ཕྱིར༔ འོད་ ཐིག་ལེ་ཟེར་དང་མུ་ཁྱུད་ལས་མཚོན་ཆ་ལྟར་འགྲོ་བ་ཡང་འབྱུང་ ཀྱི་རྒྱན་དུ་མཛེས་པའོ༔
ཐམས་ ཅད་ ཞི་ཁྲོ་ལ་སོགས་པའི་སྐུ་ རྫོགས་ པས་ ལྡན་ཞེས་ པའོ༔ དབྱེ་བ་རྣམ་པ་ གསུམ་ཡིན་ཏེ༔
འཁྲུལ་ པའི་ འབྱུང་ ཁུངས་ ཅི་ལྟར་ཡིན་ བཅད་ པ་ དང་ ༔ དེ་རང་ མ་འཁྲུལ་ པའི་ ཡེ་ཤེས་
སུ་ གཏན་ལ་དབབ༔ དེ་ཉིད་ འཁྲུལ་པ་ གཞི་ལ་ལྡོག་པའོ༔ དགོས་པ་འཁྲུལ་པ་རྩད་བཅད་སྟེ༔
དང་པོའི་ ཡེ་ཤེས་རང་གི་ངོ་བོ་ གཞི་ ལ་ ཀ་དག་ བཟློག་པའོ༔ དཔེར་ན་ རྒྱུད་རིམ་པས་འཁོར་པ་
ལྟར་ འཁོར་ལོ་ལྟ་བུ་སྟེ༔ འཁྲུལ་པ་ རྩད་མ་ཆོད་ནས་ དེ་ཉིད་མ་ཤེས་ན༔ ལུས་ གཅིག་ནས་
གཅིག་ཏུ་ ལེན་ཞིང་ ཡུན་རིང་འཁོར༔ འཁོར་ལོ་ དེ་ མ་བསྐོར་སོར་བཞག་ན༔ དེ་ཉིད་རང་
སར་དག་པའོ༔ ཁོང་དོན་མན་ངག་བཞི་ཡིན་ཏེ༔ འཁྲུལ་པའི་གཞི་ཉིད་ ལྷུན་གྲུབ་རིན་པོ་ཆེའི་གནས་ལུགས་
གཏན་དབབ་དང་༔ འཁྲུལ་པའི་འཁྲུལ་ལུགས་ དག་པའི་རིག་པ་ལ་ཇི་ལྟར་བྱུང་ལུགས་ བསྟན་པ་དང་༔
མ་འཁྲུལ་ཡེ་ཤེས་ ངོ་བོ་ཀ་དག་གི་རིག་པ་ ངོས་བཟུང་དང་༔ དེ་ཉིད་ལྡོག་པའི་ གཞི་ཉིད་དང་གཞི་
ཉིད་དུ་གྲོལ་བའི་མན་ངག་ བཟློག་པའོ༔ འཁྲུལ་པའི་ཡེ་ཤེས་ མ་རིག་པ་ལ་སོགས་པས་ སྐྲག་སློག་དེ༔
ཐོག་མ་ ཅི་ཡི་ངོ་བོར་ཡང་གྲུབ་པ་མེད་པས་ ཀ་དག་འཁྲུལ་མེད་ལས༔ ངེས་པ་མེད་པས་ ཤེས་པའི་ཁ་
ཕྱིར་ཤོར་བས་ ལྷུན་གྲུབ་ལས༔ སྣ་ཚོགས་དུ་མའི་ འཆར་སྒོ་བརྒྱད་ ཤར་ཚུལ་ལ༔ སྐུ་དང་ཡེ་ཤེས་ལྟར་
འཁོར་བ་ལྟར་ འགགས་པ་མེད་པའི་རོལ་པ་ནི༔ ཐུགས་རྗེའི་རྩལ་ལས་ ཅིར་ཡང་མཛད་ཅིང་ཅིར་ཡང་
འཆར༔ ངེས་མེད་སྣང་བ་དུ་མའོ༔ བྱུང་བ་ དེ་ཉིད་གཟུ་བོའི་བློ་ མ་དཔྱད་པའི་ཤེས་པ་ ཅན་ལ༔ མཐོང་
བ་མ་འགགས་ ཡེ་ནས་གསལ་བས་ཤེས་པའི་ཆ་བག་ཙམ་ཕྱི་འགྱུ་ཏེ་ ནང་གསལ་ཏེ༔ དེ་ལ་ངེས་པའི་ཆར་
བཟུང་ བའོ༔ དེ་ ལྟར་ གནས་པའི་ གཞི་ དེ་ ལས༔ རྒྱུ་ འཁྲུལ་བའི་མ་རིག་པ་ དང་འཁྲུལ་པའི་ས་བོན་
ཤེས་པ་བྲེང་ཙམ་ལས་ ནི༔ གསལ་ བའི་ ཆ་ ནི་ རིག་པ་རང་འགྲུ་བྱེད་དུ་ ཕྱིར་ ཤོར་ བས༔ ཤེས་ པ་
གསལ་ གསལ་དྲགས་ཏེ་ཆ་ཅན་ཅིག་ལ་བདག་གི་ཤེས་པ་གཅིག་ལ་ཟེར་བ་བརྟག་ གསལ་རིག་རིག་ སྟེ༔ མ་
If

དུང་ཡིག་ཅན་རྒྱུད་ཀྱི་ཁོང་དོན་བསྡུས་པ།
རིག་པ་ནི་ རྒྱུ་བདག་ཉིད་གཅིག་པ་དང་ལྷན་ཅིག་སྐྱེས་པ་དང་ཀུན་ཏུ་བརྟགས་པའི་མ་རིག་པ་ གསུམ་དག་ལས
ཡིད་ཙམ་ཕྱིར་འགྱུས་ ཏེ་འཁྲུལ་པ་ལ་བདག་རྟོག་གི་བློ་ཤར་ སྣང་ ཆ་ ལས༔ ཡུལ་ གསལ་ཆ་ དེ་
བདག་ཏུ་བཟུང་བའི་བློས༔ གཞི་དང་གཞི་ཡི་ ངོ་བོ་ཀ་དག་ ལྷུན་གྲུབ་ སྣང་ཆ་ལ༔ གཞི་དང་གཞི་ཞེས་
ཁྱད་ པར་འཁྲུལ༔ འཁྲུལ་པའི་རྒྱུ་ ངོ་བོ་རང་བཞིན་ཐུགས་རྗེ་གསུམ་མ་རིག་པས་ ལས་ ཡུལ་ རྐྱེན་ ཕྲད༔
རྐྱེན་བཞིའི་ རྒྱུའི་རྐྱེན་རིག་པ་དང་དམིགས་པའི་རྐྱེན་ཡུལ་དང་བདག་པོའི་རྐྱེན་དེར་འཛིན་དང་དེ་མ་ཐག་རྐྱེན་དེ་རྣམས་
དུས་མཚུངས་བའོ།། དམིགས་པ་མ་དག་པས༔ སྣ་ཚོགས་སྣང་བའི་གསལ་ཆ་འདྲེས༔ ཡིད་དྲུག་ མ་རིག་པ་དང་
མཚུངས་ལྡན་གྱི་ཡིད་ ཡིད་ཀྱི་རྣམ་ཤེས་ གཏན་ལ་འབེབས་ ཀུན་ཏུ་འཚོལ་ རྣམ་པར་དག་པ་ ངེས་པ་འཇོག་
པའི་ འཛིན་ པ་ མ་འགགས་ པས༔ ཉོན་མོངས་དྲུག་ དུག་ལྔ་མ་རིག་པ་དང་ གིས་བདག་ཏུ་བཅིངས
ཡུལ་དྲུག་ གཟུགས་སྒྲ་དྲི་རོ་རེག་ཆོས་ སོ་སོའི་སྣང་བ་ཤར༔ དེ་ལྟར་ཡུལ་ལ་བདག་བཟུང་བས༔ དེ་
ནས་ རིམ་གྱིས་ ཕྱི་ནང་ སྣོད་བཅུད་ཀྱི༔ སྣང་བ་ མི་འདྲ་བ་ དུ་མས་ ས་ཆུ་སོགས་རིགས་དྲུག་གི་
གཟུགས་བསྡུས་པའོ༔ འདི་ ཉིད་མི་ཤེས་ གདམས་པ་འདི་མེད་པའི་ཐེག་པ་གཞན་ བྱིས་པ་རྣམསཿ ཟོ་
ཆུན་བཞིན་ གཅིག་ནས་གཅིག་ཏུ་ ཏེ་བརྒྱུད་མར་གནས༔ སོ་སོའི་ལུས་དང་ཚད་ དེ་ཡང་ཁ་དོག་སྣ་
ཚོགས་ཤེས་པའི་དུས་ན་རྒོད་པ་ལ་དགག་པའི་ཐབས་མེད་རླུང་དང་ཐིག་ལེ་ཤར་བ་ཙམ་གྱིས་ཐོག་མའི་ལུས་ཀྱི་ལེན་ལུགས་
རིགས་དྲུག་སོ་སོའི་གཟུགས་སུ་ ལེན་པའོ༔ དེ་ལྟར་འཁྲུལ་པའི་དོན་ཤེས་ནས༔ མ་འཁྲུལ་ཡེ་ཤེས་ ཡེ་
ནས་གནས་པའི་དོན་ འདི་ལྟ་བུ༔ ནམ་མཁའ་འཁྲུལ་པ་མེད་པ་ སྤྲིན་དང་བྲལ་བ་ ལ༔ རིག་པ་འཁྲུལ་
མེད་ རྡོ་རྗེ་ལུ་གུ་རྒྱུད་ ཕྱུངས་ བྱས་ཏེ༔ དབང་པོ་འཁྲུལ་པ་མེད་པར་ མིག་མ་འགུལ་བར་ བལྟ༔
དེ་ལྟར་གསུམ་ཤེས་ ཉམས་སུ་ལེན་པའི་སྐྱེས་བུ་དེ་གནས་གཞན་གྱི་སྒྲ་མི་གྲགས་པའི་སར་ རྣལ་འབྱོར་པས༔
གཟེར་གསུམ་དག་ནི་གདབ་པར་བྱ༔ ལུས་ཀྱི་གནད་ནི་རྩ་ ཨ་བ་དྷུ་ཏི་ ཡིན་ཏེ༔ ལྟེམས་དང་གཅུད་
པ་ མིག་དང༌ འབྲེལ་བས་དེ་ལྟེམས་པས་སྣང་བ་ཟིན་པའོ། །དེ་རྩེ་ ཆུང་དང་འབྲེལ་བས་གཡས་གཡོན་གྱི་བཅུད་ཐབས་
མཆོག་ཏུ་གཅེསཿ རིག་པའི་གནད་ནི་ ཡེ་ཤེས་རླུང་དང་བཅས་ཏེ་རྒྱུ་བས་ རླུང་ཡིན་ཏེ༔ སྟེང་རླུང་ བཟུང་
དང་ འོག་ རླུང་ བསྐྱིལ་ བསྡམ་ མཆོག་ ཏུ་ གཅེས༔ དབྱིངས་ ཀྱི་ སྒྲོན་ མའི་ གནད་ ནི་ འོད་
མཐིང་ཀ་ ཡིན་ ཏེ༔ མཆེད་ པའི་དུས་ཚོད་ དེ་ལས་ཁ་དོག་སྣ་ཚོགས་སུ་འཆར་བའི་དུས་སུ་རྒོད་པ་མནན་པའི་
བབ། ར་ཐབས་དེ་ལས་རླུང་དང་ཐིག་ལེ་ཤར་ཙམ་ན་བྱིང་བ་སེང་ཐབས་ 
བཟུང་བ་གཅེས༔ མ་འཁྲུལ་ཡེ་ཤེས་དེ་བཞིན་ནོ༔
19

བི་མ་སྙིང་ཐིག
གདེང་གསུམ་ཐོབ་པའི་རྣལ་འབྱོར་ལཿ སྣང་བ་ངོ་བོ་ཀ་དག་ཏུ༔ རང་ཤར་ དང་པོ་ནས་ རང་གྲོལ་
ཡིན་པས་ན༔ རིག་པ་ ཐ་མ་ཡང་དེ་ ཉིད་ལ་ དང་པོ་ཀ་ནས་དག་ འཁྲུལ་རྒྱུ་མེད༔ འཁྲུལ་རྒྱུ་མེད་
པས་ རང་གནས་ཀྱི་ལྟ་བ་ གཞི་ལ་བསྐྱལ༔ ངོ་བོ་དང་ རིག་པ་སྣང་བ་ རྩ་བྲལ་རང་དག་ཏུ་འགྲོ་སྟེ་
དུས་མཚུངས་པས༔ འཁྲུལ་པ་ཉིད་ནི་གཞི་ དེ་ཉིད་ལྡོག་རྒྱུ་མེད་དེ་རང་གི་ངང་དུ་གྲོལ་བའོ། །ལོག་པའོ༔ ལེའུ་
བདུན་ འདིར་རྒྱུད་ལེའུ་ལྔ་ལས་མི་སྣང་བ་རྒྱུད་ཀྱི་ཞབས་མ་ཚང་ངམ་བརྟག་གྱིས་གཞུང་རྫོགས་སོ༔ ཨི་ཏི༔ རྒྱ་རྒྱ་
རྒྱ༔ ཐལ་འགྱུར་ཞེས་བྱ་རྒྱུད་ཀྱི་ནི༔ ངེས་ལུང་ དེའི་དོན་གསལ་བར་བྱེད་པ་ རྟོགས་པར་བྱེད་པའི་ཚིག༔
འདི་ཉིད་དོན་ནི་རྣམ་པར་དབྱེ༔ ངོ་བོ་ རང་གི་འདུག་ཚུལ་ རང་རིག་བདེ་ཆེན་ལ༔ གཞན་གྱི་རྩོད་པའི་
བརྗོད་གཞི་དང༌བྲལ་བར་བསྟན་ སྐྱོན་རྣམས་ མྱོང་ ༔ ངེས་ ཚིག་ རྣམ་ པ་ གཉིས་ ཡིན་ ཏེ༔ སྒྲ་ འབྱུང་
བ་དང་ འཇུག་ པ་ ལྡོག་ པའི་ གསུམ་ དུས་ བསྟན་ པས༔ གྲགས་སྟོང་དབྱེར་མེད་ སྒྲ་ ཞེས་
རྣམ་པར་བཤད་པའོ༔ དེ་ཉིད་བློས་བཏགས་རང་ གཉེན་པོ་གཞན་ལ་མ་ལུས་པར་ གྲོལ་བས༔ ཐལ་
འགྱུར་ཞེས་སུ་བཤད་པའོ༔ དབྱེ་ན་རྣམ་པ་གསུམ་ཡིན་ཏེ༔ སྒྲ་ འབྱུང་བའི་སྒྲ་དང་བཀོད་པའི་སྒྲ་དང་གནས་
པའི་སྒྲ་དང་གྲག་པའི་སྒྲའོ། །བཞི་གཏན་འབེབས་ཐལ་འགྱུར་དང་༔ གཞི་གནས་ གཞི་དེ་ཉིད་ ཚད་འཛིན་
ཐལ་འགྱུར་དང་༔ འབྱུང་རྐྱེན་ སྒྲ་རྒྱུད་དེ་རྣམས་ལ་བརྟགས་པས་གྲོགས་འཆར་ཐལ་འགྱུར་རོ༔ དཔེར་ན་བང་
མཛོད་ ལྡེ་ མིག་ གིས་ཕྱེ་བས་རྫས་ལ་ལོངས་སྤྱོད་པ་དང་ འདྲ༔ དགོས་ པ་ གང་ཞེ་ན་ རྒྱུད་རྣམས་
གཞན་དག་གི༔ སྒྲ་དོན་གཏན་ལ་འབེབས་པའོ་ ཁོང་དོན་མན་ངག་གང་ཞེ་ན༔ རྣམ་པ་གསུམ་དུ་བསྟན་པ་
ཡིན༔ རྟགས་ བྲིས་པ་དང་གཟུགས་རྣམས་ བཀོད་ཡི་གེའི་སྒྲ་དོན་དང་༔ རིགས་དྲུག་ དེ་དག་ཀུན་རང་
གིས་ཤེས་པའི་ཚད་ གཟུགས་ཀྱི་རང་སྒྲ་དང་༔ འབྱུང་བ་ ས་ཆུ་མེ་རླུང་ནམ་མཁའི་ ལྔ་ཡི་སྒྲ་དོན་ནོ༔
དེ་ དག་ ཉམས་སུ་ལེན་པས་ གཏན་ ལ་ངེས་ ཕབ་ནས༔ རིག་པའི་ལྟ་བའི་ཚད་ རྟོག་མེད་ཉམས་སུ་
བླངས་པ་ཡིས༔ འདི་ལྟར་སྣང་བ་ ཐམས་ཅད་ རང་གི་གྲོགས་སུ་འགྱུར༔ རྟགས་བཀོད་ཡི་གེའི་སྒྲ་དོན་ནི༔
བརྗོད་པའི་ ངག་གི་ སྒྲ་དང་ ལུས་ལ་ གནས་པའི་སྒྲ༔ བྲིས་པ་ བཀོད་པའི་སྒྲ་དང་གསུམ་
ཡིན་ནོ༔ བརྗོད་པའི་སྒྲ་ནི་མིང་གི་ཚོགས༔ དུ་མ་བརྗོད་པའི་རང་སྒྲ་རྣམས༔ ཐིག་ལེ་ཉག་གཅིག་ གི་ངོ་བོ་
ལ་ངག་གི་སྒྲ་དང་འབྱུང་བའི་སྒྲ་ལ་སོགས་པའི་ སྤྲོས་མེད་པས༔ ཕ་རོལ་སྒྲ་ནི་ གྲགས་པ་སྟོང༔ མེད་སྣང་ཙམ་དུ་
བྲག་ཆ་ལྟ་བུར་ཤེས་པ་སྟེ༔ སྣང་བ་ཅེར་ གྲོལ་ཡིན་ བཞག་ཐབས་དང་འབྲེལ༔ ཡོ་གིས་ དང་པོ་
20

དུང་ཡིག་ཅན་རྒྱུད་ཀྱི་ཁོང་དོན་བསྡུས་པ།
ཉམས་སུ་ལེན་དུས་ སུ༔ ངག་ནི་བཅད་ སུ་ལ་ཡང་གཏམ་མི་བརྗོད་པར་འདུག་པ་ངག་གི་གནད་ཡིན་ པས་
རང་ བརྗོད་ འགགས༔ མི་རྟོག་བསམ་ གཏན་ ཆེན་ པོར་ འདུ་ཤེས་གཅིག་པར་ གནས གནས་ པ་ འི་སྒྲ་ནི་
རང་གི་ལུས་ཉིད་ལཿ ཨཱ་ལི་ཀཱ་ལི་ཕྲེང་གནས་ སྙིང་ན་འཕྲེང་བས་བསྐོར་ནས་གནས་ པས༔ རྩ་ནང་ན་རྐྱང་
པར་ ངག་ཏུ་ཇི་ལྟར་བརྗོད་པ་རྣམས༔ ཨཱ་ལི་ཀཱ་ལི་ལས་མི་འདའ་ ཨཱ་ལི་ཀཱ་ལིའི་བཟླས་པའོ༔ སྔགས་ཟློས་
མི་དགོས་པའི་གནད་ འདི་ཉིད་ ཉམས་སུ་ལེན་ ཤེས་པའི་ཡོ་གི་ནི༔ ངག་ཏུ་བརྗོད་པ་སྔགས་ཡིན་
པས༔ དམིགས་ གཏད་ མེད་ པའི་ སྔགས་ཀྱི་འཕྲེང་བའོ༔ དེ་ཕྱིར་གང་བསམ་བསམ་གཏན་
ཡིན༔ བཀོད་པའི་སྒྲ་ནི་ཡི་གེ་ ཨཱ་ལི་ཀཱ་ལིའི་ སྟེ༔ ཚོགས་ བོས་དང་འབོད་པ་ གཟུགས་སུ་འདུག་
པ་ཐམས་ཅད་བྲིས་པ་ཡིན་ ཉིད་ ཡིན་ནོ༔ བོས་ པ་ རྣམས་ ནི་ བཏགས་པ་ ཚིག་ ཡིན་ ཏེ༔ དངོས་ པོར་
བརྟགས་ གཞི་ལ་གྲུབ་རྒྱུ་མེད་པས་ པ་ཐམས་ཅད་དོ༔ བརྟགས་པ་དེ་ཀུན་རང་ གྲོལ་ རང་གི་རང་
གྲོལ་བ་སྦྲུལ་མདུད་བཞིན་ནོ་ བརཿ ཡོ་གི་དག་གིས་ཤེས་པ་ན༔ ཡི་གེ་ཟད་པས་གྲངས་མཐའ་ཟད༔ དེ་ཕྱིར་
ཐིག་ལེ་ཉག་གཅིག་གོ༔ འབོད་པའི་སྒྲ་ནི་ཨཱ་ལི་ བཅུ་བཞི་ དང་༔ ཀཱ་ལི་སུམ་ཅུ་བཞི་ལ་སོགས༔
གཞི་རྩལ་ ལས་ སྣ་ཚོགས་སྣང་བས་ན༔ འདི་ཉིད་ཀྱང་ནི་བརྗོད་ རང་བཞིན་མེད་པ་ པས་སྟོང་༔
སྣང་ལ་རང་བཞིན་མེད་པ་སྟེ༔ དཔེར་ན་ ཆུ་ཟླ་ལྟ་བུར་ཤེས་པར་བྱ༔ ལུས་ལ་གནས་པའི་ཡི་གེ་ ཨཱ་ལི་
ཀཱ་ལི དེ༔ སྙིང་ གི་ དཀྱིལ་ ན་ ཕྲེང་བའི་ཚུལ་དུ་ ཀུན་ གནས་ ཏེ༔ ལྕེ་ དང་ སོ་ བར་ དང་ མཆུ་
གཉིས་ཀྱི་བར་དང་ རྣམས་དང་༔ རྐན་ ཕུགས་ དང་མགྲིན་པ་དག་ནས་འབྱུང་༔ དེ་ཉིད་ཡོ་གིས་རབ་
བརྟགས་ན༔ གནས་དེ་ སྟོང་པ་ཡིན གནས་མེད་རང་སོའོ༔ མི་རྟག་པ ཨཱ་ལི་ཀཱ་ལིའི་ཚོགས་རྣམས་ཀྱིས༔
རྩ་ རྩ་རེ་རེ་ན་ཡི་གེ་རེ་གནས་པས་ རྣམས་སྐྱེད་པར་བྱེད་པས་ན༔ ཁ་དོག་ དཀར་དམར་ དབྱེ་བ་
ཤེས་པར་བྱ༔ དེ་ཉིད་ལ་བརྟགས་ ཡི་གེ་དེ་ལ་སེམས་བཞག་ན ལས་རླུང་ཟད༔ ཐིག་ལེ་ རིག་པ་རང་གྲོལ་
ངོ་བོ་ ཟླ་དང་བྲལ་བའོ༔ འབྱུང་བ་ལྔ་ཡི་སྒྲ་དོན་ནི༔ རྣལ་འབྱོར་འདུག་ཚུལ་ལྟ་བ་དེས༔ དངོས་གཞི་ལ་
མཐོང་བར་འདོད་པ། ཕྱི་ཡི་འདུ་འཛི་རྣམ་སྤངས་ཏེ༔ དབེན་པའི་ མི་མེད་པའི་སར་ གནས་སུ་སོང་ནས་
ཀྱང་༔ ཐོག་མར་ དྲང་བའི་སྤྱོད་པ་ སྔོན་དུ་འགྲོ་བ་ནི༔ ཀེ་རེ་ ལངས་པས་ལུས་ཀྱི་ཞེན་པ་གཅོད་པ ལུས་
ཀྱི་གནད་དུ་ལངས་པ་ལ༔ རྐང་པ་ལག་པ་ གདེངས་ གཤོག་པ་ལྟར་ བྱས་ཏེ༔ མཇིང་པ་ཡིད་ཙམ་
ལྟག་པ་བག་ཙམ་དགྱེ་ལ་རྟག་པ་ རྒྱབ་ཏུའོ༔ ངག་གི་གནད་དུ་ཀུ་ སྒྲ་ཆེན་པོ་བྱུང་བྱུང་འདོན་ ཅོ་ཆེ༔ རྩོལ་
༡

བི་མ་སྙིང་ཐིག
བ་དྲག་པོས་སྐད་ ཆེན་པོ་ རྣམས་དབྱུང་༔ ངག་གི་ཞེན་པ་ཆོད སེམས་ཀྱི་གནད་དུ་མཁའ་ལ་སྤུར༔ མིག་
དང་རིག་པ་ནམ་མཁའི་མཐོངས་སུ་ དེ་ལ་དྲན་པ་ རིག་པ་གཟིར་ གསལ་བར་བྱ༔ དེ་ནས་ཐང་ ཆད་
ནས་ ཅིག་མྱོས་པར་འགྱུར༔ དེ་ནས་དེ་ཉིད་དྲན་སངས་ ངལ་སོས ནས༔ སྤྱོད་ལམ་ཇི་ལྟར་ བདེ་
བ་ མོས་པ་བྱ༔ དབེན་པའི་གནས་ མི་རྣམ་པ་ཐམས་ཅད་དུ་མི་རྒྱུ་བ་ སམ་ལུང་སྟོང་དུ༔ ཙན་དན་ལ་
སོགས་ ཤིང་ཤིན་ཏུ་མང་བ་སྐམ་པོ་ ཤིང་རྣམས་ཀྱི༔ ཕུང་པོ་ལ་ སོགས་ རབ་ བྱས་ཏེ༔ དེ་ལ་མེ་ཆེན་
གཏང་བྱས་ལ༔ མཁའ་འགྲོ་མ་ལ་ ཚོགས་དང་ གཏོར་མ་སྦྱིན༔ དེ་ནས་མེ་ཡི་དབྱིབས་ལ་ ཐུན་
མོང་གི་དངོས་གྲུབ་ བརྟག༔ པ་ མེ་ ཏོག་ གི་དབྱིབས་ བ
 ལ་ སོགས་ དང་ མདུང་ རྩེ་ ལྟ་བུ་
ནི༔ དབང་དང་དགུག་ པའི་ ལས་ རྣམས་ གང་ཡང་ འགྲུབ༔ འཁོར་ ལོ་ ལྟ་བུ་ རལ་གྲི་ ལྟ་
བུ་དང་ གྲུ་གསུམ་ནི༔ གཞན་ བསྐད་དང་ ཚར་གཅོད་ དྲག་པོའི་ལས་རྣམས་འགྲུབ༔ དེ་ལ་
དེ་དག་ཡང་སྟོང་པར་ རང་བཞིན་མེད་ཤེས་ནས༔ རྣལ་འབྱོར་ རང་ཉིད་ཇི་ལྟར་མོས་པའི་ སྤྱོད་པ་ཉིད་
ལ་སྦྱར༔ ཁ་དོག་ཉིད་ཀྱང་ མཆོག་གི་དངོས་གྲུབ་ རྣམ་བར་བརྟག༔ དཀར་སེར་མི་རྟོག་ཡེ་ཤེས་སོ༔ དེ་
ཉིད་རང་དུ་སྐྱེ་བ་ཡིན་ ཤིན་ཏུ་དཀར་ལ་ གཏིང་གསལ་བ་ དྭངས་པ་ནི༔ རྣལ་འབྱོར་བྱང་ཆུབ་
སེམས་ཆེན་པོ༔ སྙིང་ རྗེས་འགྲོ་བའི་དོན་བྱེད་ སྤྲུལ་སྐུ་འབྱིན་ རྟགས༔ རབ་ཏུ་དམར་ གསལ་བ་
ལ་དྭངས་པ་ནི༔ ཅུང་ཞིག་འཇིག་རྟེན་ དུ་ སྤྱོད་པ་གནས༔ པའི་རྟགས་ དབྱིབས་ཀྱང་ལུག་གི་རྭ་
དང༌ མཚུངསཿ སྔོ་ནག་འཇིགས་ པའི་ ནག་ནར་ནར་འདུག་ན་ དབྱིབས་འདྲ་ན༔ དྲག་པོའི་ བརྟུལ་
ཞུགས་ཀྱི་སྤྱོད་པ་སྣ་ཚོགས་ སྤྱོད་པ་སྣ་ཚོགས་ཀྱིས༔ དུར་ཁྲོད་དག་ཏུ་རྒྱུ་ འགྲོར་རུང་བའི་རྟགས་སུའོ།། བར་བྱ༔
ཆགས་ཆེན་ གསལ་ལ་ སེར་ལ་རྩེ་ གནག་པས བདག་ནི་འཇིགས་པ་ཀུན་སྤངས་ཏེ༔ སེང་གེ་ལྟ་
བུར་ གཞན་གྱིས་གནོད་པའི་འཇིགས་བྲལ་གྱི་རྟགས་ རྒྱུ་བར་བྱ༔ དེ་ལྟར་སྤྱོད་པ་མཆོག་བྱས་ནས༔ ཡང་
ནི་དབེན་པ་དེ་ཉིད་དུ༔ བུད་ཤིང་ཚོགས་ལ་ མེ་སླར་ཡང་ མེ་བུས་ལ༔ དེ་ནས་འདོམ་དོའི་ས་ཚོད་དུ༔
བདེ་བའི་སྟན་ལ་འདུག་ནས་ནི༔ ལུས་ཀྱི་གནད་ནི་བྱོལ་སོང་ ཁ་སྦུབ་ཏུ་ཉལ་ཏེ་མིག་མ་བཙུམ་པར་ལག་པའི་
གྲུ་མོ་ས་ལ་བཙུགས་ཏེ་མཇིང་བ་གྱེན་ལ་བཏེག་ལ་ལག་པའི་ཐལ་མོ་འགྲམ་པ་ལ་སྦྱར་ བཞིན༔ རིག་པ་མེ་ཡི་དཀྱིལ་
དུ་ འཕང་༔ སེང་གེ་བཞིན་དུ་རྣམ་པར་ མིག་ཧ་རེ་ལ་གྱེན་དུ་ ལྟ༔ དེ་ནས་འབྱུང་བ་མེ་ མཆེད་པ་
ཡི་སྒྲ འཚག འཚག་ཆེན་བཤད་དང་བརླབ་ ལྷབ་ལྷབ་ པ་དང་༔ འུར་དང་སྦྲག་དང་རྩེག་པ་རྣམས

དུང་ཡིག་ཅན་རྒྱུད་ཀྱི་ཁོང་དོན་བསྡུས་པ། །
རང་གི་ཤེས་པའི་ བདེ་སངས་པ་དང་དགའ་ཡ་ལེ་བ་སོགས་ ཉམས་དང་སྦྱརཿ ཟླ་བ་ཕྱེད་ཀྱིས་སྐལ་ལྡན་
པར༔ རྣལ་འབྱོར་གཅིག་གིས་མེའི་ལས་བྱས་ འགྲུབ་ པར་ འགྱུར་ ལ་ དོན་གང་འདོད་ ཐེ་ཚོམ་མེད༔ རྣལ་
འབྱོར་མངོན་ཤེས་ལྡན་པར་ མེ་ཐམས་ཅད་ཀྱི་སྐད་ཤེས་པར་ འགྱུར༔ ཆུ་ཡི་སྒྲ་སྤྱོད་རྣལ་འབྱོར་པས༔
སྔོན་འགྲོ་གོང་བཞིན་བྱས་ནས་ནི༔ སྟོན་སེར་ སྤང་པོ་ཁ་སེར་གྱི་དུས་ ལོ་ཐོག་སྨིན་དུས་སུ༔ ལུང་སྟོང་ཐུར་
ཟུག་ཆུ་དྲག་འབབ༔ རྦ་རླབས་ཤིན་ཏུ་ ཤྭ་སྒྲ་ཆེ་བ་ དྲག་པ་རུ༔ ལུས་ཀྱི་གནད་ནི་ ལོང་བུ་གཤིབས་
ཙོག་པུ་ ལ༔ རིག་པའི་ གནད་ནི་ ཤེས་པ་ཆུའི་དཀྱིལ་དུ་ ཆུ་དཀྱིལ་ ལོ༔ གཏད་ གླང་ཆེན་ མིག་ མི་
ཟླ་
འགུལ་བར་ གིས་ གཞུང་ལ་བལྟ༔ ཁམས་ ཀྱི་དང་པོ་ མགོ་འཐོམ་པ་སོགས་ཚུགས་ མ་ཐུབ་ན༔ ཆུའི་
སྒྲ་ མེད་ ས་ རུ་ གོས་ ཀྱིས་ མགོ་ བསྙམས་ ཏེ༔ ཐང་ རེ་ ཐང་ རེ་ བག་ ཙམ་ ཉལ་
བར་བྱའོ༔ ཟླ་བ་གཅིག་ནི་བསྒོམས་བྱས་ན༔ རང་རིག་བདེ་ བའི་གདིང་དང་ལྡན་པའོ་ ཆེན་འགྲུབ་
པའོ༔ ཤེས་པ་ རིག་པ་ རྣ་བར་གཏད་བྱས་ནས༔ ཆུའི་ སྒྲ་ལ་རྟག་ཏུ་ཉན་བྱས་ན༔ སྐྱེ་མེད་ འབྲས་
བུ་ མཆོག་ལ་ཐེ་ཚོམ་མེད༔ རྣལ་འབྱོར་སྣ་ཚོགས་ ཆུ་ལ་བརྟེན་ནས་མཁའ་འགྲོ་མ་ཆོས་སྨྲ་བ་ཡང་ཐོས་པར་
འགྱུར་རོ་ ཆོས་ཤེས་འགྱུར༔ བྱིང་བ་ ལར་ཉམས་ལེན་དུ་བྱིང་ན་དེ་ཚུག་བྱའོ་ གསང་བའི་ཆོ་གའོ༔ རླུང་
གི་ སྒྲ་ རྣམས་ཤེས་འདོད་ པས༔ སྔོན་དུ་འགྲོ་བ་ མེ་སྒྲ་དང་ གོང་ བཞིན་ཏེ༔ ལུང་གསུམ་ མདོའམ་
རླུང་ཆེན་ཡོང་སར་ རི་རྩེ་ རུ༔ དབེན་ ཁོང་ ཕྱོགས་ ཆུང་ངུ་གཅིག་ ཀྱི་ སྐར་ཁུང་ཅན༔ ཕྱོགས་ཕྱེད་པར་
ལེགས་པར་བརྩིགས་ཏེ་རྣལ་འབྱོར་ནི༔ རླུང་གི་ཕྱོགས་དག་གང་ ནས་འོང་བའི་ ཡིན་པར༔ རྣ་བར་
ཤེས་པ་རྣམ་གཏད་སྟེ༔ དེ་ཉིད་ རྟག་ཏུའམ་ རྒྱུན་དུ་སྤྱོད་པ་ཡིས༔ ཟླ་བ་གཅིག་གིས་སྐལ་ལྡན་པར༔
རིག་པའི་གསལ་འདེབས་ འགྲུབ་འགྱུར་འདི་ལ་ཐེ་ཚོམ་མེད༔ རྣལ་འབྱོར་ཉམས་མྱོང་མཆོག་ གོང་ནས་
གོང་དུ་འཕེལ་བའི་ ཐོབ་པའོ༔ ས་ཡི་སྒྲ་ནི་ལྕིད་མཉམ་སྟེ༔ ས་སྦྱིན་བཟང་པོ་ལ་ངང་པའི་སྒོ་ང་ཙམ་མང་དུ་བྱས་ཏེ་ཁ་
.|དོག་ཀྱང་ཚོན་གྱིས་བསྒྱུར་བ་དེ་ལ་ཤེས་པ་གཏད་དེ་བརྩེ་བར་བྱ་ སྒོ་ང་རིམ་པ་མང་བྱས་ལ༔ རྒྱུན་དུ་ལག་གི་འདུ་
བྱེད་ རྟག་ཏུ་ སྒོ་ང་དང་ཤེས་པ་མ་བྲལ་བར་ བསྒོམསཿ ཟླ་ བ་ དྲུག་ ཏུ་བསྒོམ་ ན་ འབྱུང་ བའི་
གནོད་པས་མི་ཚུགས་ཤིང་འབྱུང་ བ་ ལ༔ དབང་བསྒྱུར་ ，
 རིག་པའི་སྣང་བ་ ངེས་ པའི་འབྲས་བུ་ ཐོབ༔
ནམ་མཁའི་སྒྲ་ནི་རི་རྩེ་ལ༔ མཐོན་པོ་ལ་སོང་ལ་ རྣལ་འབྱོར་སྐལ་ལྡན་ཉིད་ཕྱིན་ཏེ༔ ལུས་ཀྱི་གནད་ནི་གན་
རྐྱལ་ ལ༔ ཡན་ལག་ཐང་ཐང་བརྐྱངས་ཏེ་ ངང་བ
 རིག་ པ་ མཁའ་ ལྡིང་ མཁའ་ ལ་ ཤིན་ཏུ་མཐོ་བར་ འཕང་ ༔

བི་མ་སྙིང་ཐིག
དབུགས་ནི་ཡང་ཡང་ ཧ་ཧ་ཞེས་ ཕྱིར་ཕྱུངས་ཏེ༔ རྟག་ཏུ་ནམ་མཁའ་ དེ་ཉིད་ ལ་གནས་ན༔ ལོ་
གསུམ་གྱིས་ བར་དུ་བསྒོམས་ན་ ནི་ནམ་མཁའ་ལ༔ བྱ་བཞིན་ ཐོགས་མེད་དུ་འཕུར་བར་ འགྱུར་
བར་ཐེ་ཚོམ་མེད༔ རྟག་ཏུ་འདི་དག་ཉིད་བསྒོམས་ན༔ འཇིག་རྟེན་ པ་ལ་ ཕན་པའི་གྲུབ་པ་དང་༔
མངོན་ཤེས་དང་ ཕྱག་རྒྱ་ ཆེན་པོའི་རིག་འཛིན་ མཆོག་ནི་དེས་ཐོབ་བོ༔ རིགས་དྲུག་སོ་སོའི་གཟུགས་
སྒྲ་ ནི༔ དེ་ དག་ རྟག་ཏུ་བསྒོམས་ པ་ ཡིས༔ ཇི་ ལྟར་ འདོད་ བཞིན་ གཟུགས་མཐོང་སྐད་ཇི་ལྟ་བ་ཤེས་པ་སྟེ་
ཤེས་པར་འགྱུར༔ དེ་ཉིད་ འབྱུང་བའི་སྒྲ་ལ་ རྟག་ཏུ་གོམས་པ་ཡིས༔ སྤྲུལ་པ་སྐུ་ཡི་ཡོན་ཏན་འགྲུབ༔
པས་འདི་ཉིད་ལ་ སྤྲུལ་སྐུ་སྒྲུབ་པ་ཞེས་བྱའོ༔ ཟས་ཀྱི་འདུ་ཤེས་ཉིད་བྲལ་ཏེ༔ མི་འདོད་ མཉམ་གཞག་
སྒོམ་ལ་ རང་བཞིན་གྱི་བསམ་གཏན་ལ་ རྟག་ཏུ་སྤྱོད༔ ལུས་ནི་བཅོ་བརྒྱད་བཞིན་ ལོའི་ན་ཚོད་ལྟ་བུ་གཞོན་
ཤ་ ཆགས་ པ་ དུ་ འགྱུར༔ ནམ་ མཁའ་ ལ་ ནི་ བྱ་ བཞིན་ འཕུར་བར་ནུས་ ཏེ༔ རྒྱ་ མཚོ་ ས་ གཏིང་
དམྱལ་བའི་གནས་ཀྱི་བར་ འཛུལ་བར་ནུས༔ རི་བྲག་རྣམས་ལ་ཟང་ཐལ་ལོ༔ མདོར་ན་འབྱུང་བའི་སྒྲ་རྣམས་
དང་༔ རྒ་ཤིའི་སྡུག་བསྔལ་རྣམས་དང་བྲལ༔ ལྷ་ཡི་མིག་སོགས་སྤྱན་དང་ མངོན་ཤེས་དྲུག་རྣམས་རྒྱུན་དུ་སྐྱེ
ཐབས་དེ་ རྒྱུད་གཞན་ནས་མི་སྟོན་པས་ མཆོག་ཏུ་གསང་བའོ༔ ལེའུ་དྲུག་གིས་གཞུང་དོན་རྫོགས༔ ཨི་ཏི༔
རྒྱ་རྒྱ་རྒྱ༔ ཀུན་ཏུ་བཟང་པོ་མེ་ལོང་རྒྱུད༔ ཚིག་དོན་རྣམ་པ་བདུན་ ངོ་བོ་ ངེས་ཚིག་ དབྱེ་བ་ མཚོན་དཔེ་
དགོས་པ་ ཁོང་གྱི་མན་ངག་ ལེའུ་ཡི་གྲངས་ གྱིས་བསྟན༔ ངོ་བོ་ཉོན་མོངས་ རིག་པ་ཀ་དག་ རང་
དག་པསཿ ཡེ་ཤེས་སྣང་བ་ཟང་མ་ ཉོན་མོངས་མེད་ ཡིན༔ བདག་ ཐེག་པ་ཆེན་པོའི་རིག་ གཞན་
དོན་ རྣམས་ མཐར་ འབྱིན་ པའོ༔ ངེས་ ཚིག་རྣམ་ པ་ བཞི་ ཡིན་ ཏེ༔ ཐམས་ ཅད་ ངོ་བོ་ཉིད་ རིག་པ་ལ་
འདུས་ པས༔ ཡེ་ཤེས་ཉིད་ནི་ སེམས་ཅན་ཐམས་ཅད་ལ་ཁྱབ་པས་ ཀུན་ཏུའོ༔ བདེ་ དང༌ སྡུག་ བསྔལ་
གཉིས་ མེད་ རང་གྲོལ་ པས༔ ངན་ མ་རིག་པ་སོགས་ པའི་ བློ་མེད་བཟང་ པོར་ གནས༔ རྣམ་
རྟོག་རྒྱུན་ཟད་ རིག་པ་ཟླ་དང་བྲལ་བ་ ཀ་དག་པས༔ གཡོས་པ་མེད་པའི་ བསམ་གཏན་ ཐུགས་
ཞེས་བྱ༔ སྣང་བ་ཉིད་ལ་ རིག་ པ་ ཡུལ་རྡོ་རྗེ་ལུ་གུ་རྒྱུད་ ཤར༔ དབྱིངས་རྣམས་དང་ཐིག་ལེ་སྟོང་པ་ སྒྲོན་
མ་གསལ་བྱེད་མེ་ལོང་ངོ་༔ དབྱེ་བ་རྣམ་པ་གཉིས་ཡིན་ཏེ༔ རང་བཞིན་ལྷུན་གྲུབ་ཀུན་ སེམས་ཅན་ཐམས་
ཅད་ལ་ཁྱབ་པས་ བཟང་དང་༔ རྟོགས་པ་ དེ་ལྡོག་པའི་ལྟ་བ་ མངོན་གྱུར་ཀུན་བཟང་ངོ་༔ དཔེར་ན་
ན;
ཐམས་ཅད་གཅོད་པ་ རལ་གྲི་ལྟ་བུ་སྟེ༔ ལྟ་བ་རྣམས་ཀྱི་ལ་ཤན་འབྱེད༔ ཁོང་དོན་མན་ངག་རྣམ་གསུམ་སྟེ༔
24

དུང་ཡིག་ཅན་རྒྱུད་ཀྱི་ཁོང་དོན་བསྡུས་པ།
དངོས་དེ་མ་མཐོང་ གཞི་མ་ཡིན་པ་ལ་ཡིན་པར་བཟུང་བ་ གོལ་ས་དང་༔ བློ་བཏགས་རིམ་པའི་ ཐེག་
པ་སོ་སོའི་གྲུབ་མཐའ་ གོལ་ས་དང༌༔ ལམ་གྱི་གནད་མ་ཤེས་པར་ ཉམས་ བླངས་འཁྲུལ་པའི་གོལ་སའོ་
དངོས་ པོ་ རིག་པའི་ངོ་བོ་ལ་ གཤིས་ ཀྱི་ འདུག་ ཚུལ་ ལ༔ སྐུ་དང་ཡེ་ཤེས་ ཡོད་ དང་ ཡེ་ཤེས་རྒྱུན་ཆད་
མེད་པའི་ འདོད་པ་ མཐའ་ གཉིས་ནི༔ ཡེ་ཤེས་ཉིད་ལ་བཞག་པ་སྟེ༔ ཡེ་ཤེས་ དེ་ཉིད་ཡོད་ན་
རྟོགས་པའམ༔ དང་བཅས་པ་ ཅས་པ་འོན་ཏེ་མེད་ན་བེམས་པོ་བཞིན༔ གཞི་མི་བཏུབ་ ཡང་ན་ལུང་མ་བསྟན་
བཞིན་ ཤེས་པ་མེད་པ་རྣམས་དང་ཁྱད་མེད་ འགྱུར༔ ཡང་དག་རྫོགས་པའི་སངས་རྒྱས་ འབྲས་བུ་སྐུ་གསུམ་
གྱི་གནས་ལུགས་ ལ༔ ཡེ་ ཤེས་ ཆོས་སྐུའི་ཡེ་ཤེས་ རྣམ་པ་ གསུམ་ ལོངས་སྐུའི་ཡེ་ཤེས་སྤྲུལ་སྐུའི་ཡེ་
ཤེས་ ཡིན་ ཏེ༔ ལོངས་སྐུ་ ཐམས་ ཅད་ མཁྱེན་ པའི་ ཡེ་ ཤེས་ ཤེས་རབ་ཀྱི་རྩལ་མ་འགགས་པས་བུདྡྷ་
དང༌ ༔ སྤྲུལ་སྐུ་ རྣམ་ པ་ ལྟ་བྱེད་ཤེས་པའི་རྩལ་ནང་དུ་ མཁྱེན་པའི་ཡེ་ཤེས་ སེམས་ཅན་ལ་གནས་ལུགས་
ཇི་ ལྟ་ བ་ མཁྱེན་ པ་ དང་ དང༌ ༔ གཞི་ ཆོས་ སྐུ་ ལ་ ཆོས་ སྐུའི་ ཆ་ དང་ བཅས་ པའི་ ཤེས་ རབ་ ཀྱི་རྩལ་
གནས་པའི་ཡེ་ཤེས་སོ༔ སྤྲུལ་སྐུ་ཡེ་ཤེས་རྣམ་གཉིས་ཏེ༔ ཇི་ལྟ་མཁྱེན་པས་ དེ་ཡང་ཕྲ་བའི་ཡེ་ཤེས་གཞི་ལ་
གནས་པའི་ཡེ་ཤེས་ཀྱི་དངོས་པོའི་གནས་ལུགས་ གནས་ ལུགས་ཤེས༔ ཤེས་བྱ་ ཇི་ སྙེད་མཁྱེན་ པའི་ཡེ་
ཤེས་གདུལ་བྱའི་བསམ་པ་ པས་གཞན་དོན་ཤེས༔ ལོངས་སྐུའི་ཡེ་ཤེས་ སྣང་བ་ཐམས་ཅད་ ཐད་ཀའོ༔
ཀར་ཤེས་པ་ ཆོས་སྐུའི་ཡེ་ཤེས་ རགས་པ་མ་ཡིན་ཕྲ་བའི་ཡེ་ཤེས་གསལ་ཆ་ཙམ་ཐུགས་རྗེའི་རང་བཞིན་ཤུགས་
ཀྱིས་བསྔགས་པའོ་ གཞི་གནས་ཏེ༔ ཤེས་པའི་ཆ་ནི་གསལ་བྱེད་ལ༔ འཛིན་ པ་ རགས་པའི་རྟོག་པ་
དངོས་འཛིན་ མེད༔ ངམ་ངམ་ཤུགས་ཀྱི་ འབད་པ་མེད་པའི་ ཐུགས་རྗེའོ༔ གསལ་ཞིང་ཤེས་པ་རིག་དང་
བཅས༔ བུམ་ནང་གི་མར་མེ་ལྟར་ ཆ་ལ་འདྲེས་པ་མེད་པར་ མི་བསྐྱོད་པའི་ཤེས་རབ་ཀྱི་རྩལ་གསལ་བྱེད་ཙམ་དུ་
གནས་ཏེ་མེད་པ་ཡང་མུ་སྟེགས་ཆད་པ་བ་དང་ཁྱད་མེད་ གནས༔ དེ་ལྟར་ཡེ་ཤེས་ཆ་མེད་ན༔ ཕྱི་རོལ་ནམ་མཁའ་
སྟོང་པ་ ཕྱང་ཆད་པའི་སྐྱོན་ དང༌༔ ཁྱད་པར་ཉིད་ནི་ཡོད་པ་མིན༔ དེ་ཕྱིར་གཞི་གནས་ཡེ་ཤེས་ཁྱབ་
ཡེ་ཤེས་མེད་ན་ གསལ་ཆ་ཙམ་དུ་མེད་ན་མེད་པར་ལྟ་བ་ ཆད་པ་དང་༔ ཁྱད་པར་ཅི་ཡང་ཡོད་མི་འགྱུར
རགས་པའི་ཡེ་ཤེས་ སྣང་ཆར་ ཡོད་འགྱུར་ན༔ འོན་ཏེ་ མུ་སྟེགས་ རྟག་པ་ཉིད་དང་མཉམ༔ སྣང་བ་རྡུལ་
ཕྲ་རབ་དང་བཅས་པ་འདི་དག་ལུས་འདི་ཡི་གློ་བུར་བ་དང་ཁྱད་ཅིས་འབྱེད་ དེ་ཕྱིར་ཤེས་བྱ་ཉིད་ལ་ནི༔ བརྟེན་ནས་
རགས་པར་ ཡོད་པ་མ་ཡིན་ཏེ༔ ཕྲ་བའི་ཡེ་ཤེས་ཉིད་དུ་གནས༔ བློས་བཏགས་རིམ་པའི་ ཐེག་པའི་

བི་མ་སྙིང་ཐིག་
གོལ་ས་ནི༔ རྒྱུད་གཞན་ན་ཞི་བ་ ཤེས་བྱ་མེད་ན་མེད་པ་སྟེ༔ ཡོད་པར་གྱུར་པ་ཐམས་ཅད་ལ༔ ཡེ་ཤེས་ཡེ་
ཤེས་ཞེས་པའི་ཚིག༔ ཚིག་ཏུ་བརྗོད་པ་ཀུན་བརྗོད་དེ༔ དོན་ཀུན་འདི་ཞེས་ དོན་ངོ་བོ་རང་འདི་ཡིན་ཞེས་
གཞན་གྱིས་གཏན་ལ་མ་ཕེབས་པས་ མ་རྟོགས་པས༔ པོ་ཏི་གླེགས་བམ་ཡི་གེ་རྣམས༔ གཞུང་ཚད་ཇི་ཙམ་ཡོད་
ཀྱང་ དགོས་མེད་ཚོ་ ཆད་ ངལ་བའི་རྒྱུ༔ འདི་དག་གིས་སངས་རྒྱས་རྡུལ་ཙམ་ཐོབ་པ་མིན་ནོ། །འོ་ན་སངས་རྒྱས་ཀྱི་
གསུངས་པ་དགོས་པ་མེད་དམ་ཞེ་ན་རེ་ཞིག་མ་ཡིན་པའི་སྒྲོ་འདོགས་གཅོད་པ་ཙམ་ཡིན དཔེར་ན་གསེར་མ་ཡིན་པའི་སྒོ་
འདོགས་བཅད་ནས་གསེར་རང་མ་ཤེས་པ་དང་འདྲ་བར་གནས་ལུགས་མ་ཡིན་པའི་སྒྲོ་འདོགས་བཅད་ནས་གནས་ལུགས་རང་ངོ་
མ་ཤེས་པའོ། །འདི་ཉིད་མི་ཤེས་རྨོངས་པ་སྟེ༔ འོག་མ་རྣམས་དང་ཁྱད་མེད་འགྱུར༔ དེས་ན་རྣལ་འབྱོར་
ཉམས་ལེན་ལ་ གོམས་པ་གཅེས༔ ཉམས་བླངས་ པས་ འཁྲུལ་ཏེ་ མ་ཤེས་པར་ གོལ་བ་ནི༔
རིག་པ་ལུས་ལ་བརྟེན་པས་ ལུས་ཀྱི་གནད་ཉིད་ གལ་ཆེ་སྟེ་ མ་ཤེས་ན༔ དཀོར་མཛོད་ ནང་ན་ནོར་
ཡོད་ཀྱང་ སྒོ་མོ་དམ་དཀྲིགས་འདྲ༔ སྟེ་ནོར་མི་ལོན་པས་ ཕྱི་ནས་ནོར་རྙེད་མ་ཡིན་ནོ༔ བསྙེན་སྒྲུབ་ལ་རེ་བའི་
ལྷ་སྒོམ་ བསྐྱེད་པ་ཡི་ནི་རིམ་པ་དང་༔ དོན་འདི་ཉིད་ནི་ཁྱད་མེད་འགྱུར༔ ཕྱི་ནང་གི་ དབྱིངས་ སྒྲོན་
མའི་ ཀྱི་ག།ནད་ཀ་མ་ཤེས་ན༔ བྱ་ལོངས་ནམ་མཁའི་མཐའ་འཚོལ་ མཐའ་ལ་ཐུག་པ་མེད་པས་མི་རྙེད་པ་
དང༌ འདྲ༔ རིག་པའི་གནད་ རྡོ་རྗེ་ལུ་གུ་རྒྱུད་ དེ་མ་ཤེས་ན༔ ནམ་མཁའ་ དངོས་མེད་ལ་དངོས་པོར་
འཛིན་པ་དང་སྦྱར་གྱིས་འདེབས་པ་འདྲ༔ ལུས་ཡུལ་རིག་པའི་ གནད་གསུམ་མན་ངག་མི་ཤེས་པར༔ ཆོས་
གཞན་གྱི་སྒོར་ཞུགས་ནས་ སྒོམ་པར་འདོད་པའི་སྒོམ་ཆེན་པ༔ སྤྱད་དབང་མེད་པའི་ནོར་བདག་ ཕྱུག་པོ་
ཁལ་ཁོལ་དང་ འདྲ༔ དེ་ཡང་དངོས་པོ་གཤིས་རང་མ་མཐོང་དེའི་ཡོན་ཏན་ལ་གྲངས་སུ་ཤེས་པའོ། །དེ་ཕྱིར་གསུམ་ཉིད་
དུ་ འབྲེལ་བའོ༔ རིག་ པའི་རྟེན་ ས་ ལུས་ ལ་གནས་པ་ ཡིན་ཏེ༔ ལུས་ གཅིག་མེད་ན་ བེམས་པོ་
མ་ཡིན་པ་ཐམས་ཅད་ལ་ མེད་ པ་ སྟེ༔ ཡོད་ན་ རིག་པས་ཁྱབ་པར་ ཡེ་ཤེས་ཡོད་པར་ངེས༔ དེ་ལྟར་
ལུས་ ལ་ རིག་པ་ ཡོད་པ་དེ༔ ཆོས་ཅན་སྤྱི་ཡི་མཚན་ཉིད་ གཞན་གྱི་ ཀྱིས༔ སྤྱི་བོའི་གཙུག་ནས་
རྐང་མཐིལ་བར༔ ལུས་མགོ་དང་རྐང་ལ་སོགས་པ་ལ་ 
བརྟག་དཔྱད་རྣམ་པ་སྣ་ཚོགས་ཀྱིས༔ དཔྱད་པས་དེ་
ཉིད་ དང་པོའི་གཤིས་དེ་ རྙེད་པ་ མིན༔ མོ་དང་ཕྲ་ལ་སོགས་པ་ཡི༔ རྩིས་ནི་རྣམ་པ་སྣ་ཚོགས་ཀྱིས༔
བལྟས་ཤིང་དཔྱད་ཀྱང་ བྱས་པ་མ་ཡིན་ཡེ་ཤེས་ཡིན་པས་ རྙེད་པ་མིན༔ འོ་ན་བསྟན་ ལུས་ལ་མེད་ངེས་
ཞིག་གམ་ན་ མེད་ཡིན་ཞེ་ན༔ བསྟན་དུ་མེད་པ་མ་ཡིན་ཏེ༔ ལུས་གནད་སེམས་ན་མངོན་ མིག་གི་དེ་ཉིད་
26

དུང་ཡིག་ཅན་རྒྱུད་ཀྱི་ཁོང་དོན་བསྡུས་པ།
རིག་པ་མིག་གི་མངོན་སུམ་དུ་ དུ་སྣང་༔ དཔེར་ན་ལུས་ལ་ཁྲག་ཁྱབ་སྟེ༔ སྐྱེས་བུ་ལ་ཁྲག་གིས་གང་ཞིང་རྒྱས་པ་ཡང་
སྐྱེས་བུ་གླེན་པ་ གནད་མི་ཤེས་པ་ འགའ་ཞིག་གིས༔ གང་གང་ལུས་ལ་ཁྲག་ རྩ་མེད་པའི་སར་གཏར་ཡང་
བཙལ་བས༔ གཅིག་ཀྱང་འབྱུང་བ་མ་ ཁྲག་མི་ཡོང་བ་དང་འདྲའོ་ ཡིན་ནོ༔ འོ་ན་ལུས་ལ་ཁྲག་མེད་དམ༔
སྙམ་ན་ ལུས་ལ་ཁྲག་མེད་མ་ཡིན་ཏེ༔ ལུས་སྤྱི་བོ་ནས་རྐང་མཐིལ་ཡན་ཆད་ ཐམས་ཅད་ཁྱབ་ཅིང་ཁྲག་ལ་
བརྟེན༔ སྐྱེས་བུ་ཐབས་དང་ལྡན་པ་ སྨན་པ་ལྟ་བུ་ ཡིས༔ ཁྲག་རྒྱུ་བའི་ རྩ་ལ་གཏར་ན་ཁྲག་འབྱུང་
ལྟར༔ ལུས་ གནས་ ཡེ་ཤེས་དེ་བཞིན་ནོ༔ ལུས་ཀྱི་གནད་མ་ཤེས་ན་ཡེ་ཤེས་མི་འཆར་ལུས་གནད་ལ་བརྟེན་ནས་འཆར་
བའོ། །ཡུལ་གྱི་གནད་ནི་ནམ་མཁའ་སྟེ༔ སྤྲིན་བྲལ་ འདི་ཉིད་ གདམས་པ་ མི་ཤེས་ཁ་ཅིག་གིས༔
ཉིན་དང་མཚན་མོ་མེད་པ་རུ༔ ནམ་མཁའ་ཉིད་ལ་ བཙལ་ཞིང་ བལྟས་བྱས་ཀྱང་༔ རིག་པའི་ཡེ་ཤེས་
འདི་ཉིད་མཐོང་བ་མ་ཡིན་ནོ༔ འོ་ན་ནམ་མཁའ་ལ་མི་འཆར་རམ་ཞེ་ན་ བསྟན་དུ་མེད་པ་མ་ཡིན་ཏེ༔ འདི་ཉིད་
ཀྱི་གདམས་པ་ལ་ གོམས་པའི་རྣལ་འབྱོར་པས༔ བལྟས་ན་ སྐད་ཅིག་ཉིད་ལ་དོན་ཤེས་འགྱུར༔ རིག་
པའི་གནད་ནི་ཉིན་མཚན་དུ༔ དབྱིངས་རིག་ལ་ རྟག་ཏུ་དེ་ཉིད་ལ་གནས་ པ་གལ་ཆེ་ བྱ༔ གཞན་
པའི་སེམས་ཀྱིས་སྐད་ཅིག་ཀྱང༔ ཡེངས་ཤིང་བལྟ་བར་མི་བྱའོ༔ འོ་ན་གནད་གསུམ་ཡེ་ཤེས་དེ༔ འདི་ཉིད་
མ་གཏོགས་གཞན་རྣམས་ཀྱིས༔ མཐོང་བ་དག་ནི་མེད་དམ་ཅི༔ ཞེ་ན་ གཞན་ལྟ་སྤྱོད་པའི་རྣལ་འབྱོར་
པས༔ འདི་ཉིད་མ་བསྟན་བར་དུ་ནི༔ ཇི་ལྟར་བརྟགས་ཀྱང་ ཐབས་དང་གདམས་པ་མེད་པའི་ཕྱིར་ མཐོང་
བ་མིན༔ དམ་པའི་གདམས་ངག་འདི་བསྟན་ན༔ དཔེར་ན་ བ་རྣམས་ལུས་ལ་འོ་མས་ཁྱབ༔ ཀྱང་རྭ་དང་
མཇུག་མ་ནས་འཐེན་ཀྱང་འོ་མ་མི་འབྱུང་ མཁས་པས་ནུ་མ་ནས་འཐེན་ན༔ འོ་མ་དག་ནི་འབྱུང་བ་བཞིན༔ དེ་
བཞིན་ལུས་ཀྱི་གནད་ཤེས་ན་ མངོན་དུ་གསལ་ཏེ་ལུས་གནད་ཀྱང་༔ རྟག་ཏུ་གོམས་ སྒོམ་པ་དང་མ་སྒོམ་པ་
དང་ཁྱད་མེད་མཐོང་༔ ཤན་པ་སྨད་འཚོང་ སྡིག་ཅན་ ལུས་ཡོད་པ་དང་ཤེས་པ་ཡོད་པས་འདི་དགེ་སྡིག་ལས་
འདས་པའི་རྟགས་ ཡང་༔ འདི་ཉིད་བསྟན་པས་གྲོལ་ཐོབ་འགྱུར༔ དམུས་ལོང་ལ་ནི་ཡེ་ཤེས་རྒྱུན་ཆད་པས་འདི་མི་
མཐོང་སྟེ་བསྒོམས་ཏེ་བསླབ་པར་བྱའོ། །ཉན་ཐོས་རང་སངས་རྒྱས་རྣམས་དང་༔ བྱང་སེམས་ ཉོན་མོངས་པའི་
སྒྲིབ་པ་བྲལ་ བ་སྤྲུལ་པ་སྣ་ཚོགས་འགྱེད་རྫུ་འཕྲུལ་སྟོན་ནུས་ པས་ཀྱང་༔ འདི་ཉིད་གནད་གསུམ་ གྱི་
མན་ངག་གི་ གདིང་མེད་ན༔ རྡུལ་ཆ་ཙམ་ཡང་མཐོང་མི་འགྱུར༔ རྒྱ་ལ་མཐོང་ཡང་རང་སྣང་དུ་མ་ཤེས་པར་མི་
གྲོལ་ གཞན་དག་གིས་ནི་སྨོས་ཅི་དགོས༔ དེས་ན་ རྟག་ཏུ་ གོམས་དང་ཐབས་ ཀྱི་མན་ངག་
27

བི་མ་སྙིང་ཐིག
ཉིད་གཅེས༔ ལེའུ་བདུན་གྱིས་གཞུང་དོན་རྫོགས༔ ཨི་ཏི༔ རྒྱ་རྒྱ་རྒྱ༔ སྒྲོན་མ་འབར་བ་ཞེས་བྱ་བའི༔ རྒྱུད་
ཀྱི་ཚིག་ བདུན་བསྡུས་ཏེ་ དོན་བཤད་པར་བྱ༔ ངོ་བོ་གསལ་བྱེད་སྣང་བ་སྟོན༔ རང་རིག་པའོ་ ངེས་
ཚིག་རྣམ་པ་གསུམ་ཡིན་ཏེ༔ འཁོར་བའི་བག་ཆགས་ཀྱི་ མུན་པ་ཐམས་ཅད་སེལ་བས་སྒྲོན༔ ཀུན་གྱི་གཞིར་
གྱུར་ དངོས་པོའི་འདུག་ཚུལ་ མ་ ཡིན་ ནོ༔ འོད་ ཟེར་ རིག་པ་ལས་ ཀུན་ ཏུ་ ཡངས་ པའི་ ཕྱིར༔
འབར་ བ་ ཡིན་ པས་ གསལ་བར་མངོན༔ སུམ་དུ་བལྟར་ཡོད་ དབྱེ་ན་རྣམ་ པ་བཞི་ ཡིན་ནོ༔ རྣམ་དག་
དབྱིངས་ ཀྱི་སྒྲོན་ མ་ དང༌ ༔ མཐིང་ཁ་འགྱུར་མེད་ཀྱི་འོད་ ཐིག་ལེ་སྟོང་པའི་ སྒྲོན་མ་ ཆགས་ཆེན་དམར་པོ་
དང༌༔ ཤེས་རབ་རང་བྱུང་སྒྲོན་མ་ རིག་རྩལ་གསལ་སྟོང་གཉིས་མེད་ དང་༔ རྒྱང་ཞགས་ཆུ་ཡི་སྒྲོན་མའོ༔
མིག་གི་དབང་པོ་སྐྱོན་མེད་པ་ དགོས་པ་རྒྱུད་རྣམས་གཞན་གྱི་ཚིག༔ འདི་ཉིད་དུ་ནི་ གསལ་བར་ སྣང་
བར་བྱེད༔ དཔེར་ན་ གསལ་བྱེད་སྒྲོན་ཤིང་ སྒྲོན་ཤིང་གི་མེ་ཁྱེར་ནས་ཕྱི་ན་ལམ་སྣང་བ་ བཞིན༔ ཁོང་དོན་
མན་ངག་རྣམ་པ་ལྔ༔ མིང་ཕར་ བཏགས་པ་ཚིག་གི་སྒྲོན་མ་ཡིས༔ འཇིག་རྟེན་མིང་གི་ དོན་འབྱེད་པ་
ས་བོན་བྱེད༔ རྟེན་འབྲེལ་ རྫས་ཀྱི་སྒྲོན་མ་ མེ་སྒྲོན་དང་གཙུབ་ཤིང་ལ་སོགས་ ཡིས༔ བཏགས་པ་གྲངས་ཀྱི་
གནས་སྐབས་ཀྱི་ཁྱིམ་གྱི་ མུན་པ་སེལ༔ བ་ལྟ་བུ་ སྤྱི་མཐུན་ལས་ཀྱི་སྒྲོན་མ་ ཉི་ཟླ་སོགས་ ཡིས༔
འགྲོ་བའི་མུན་པ་སེལ་བར་བྱེད༔ མཚོན་པ་དཔེ་ཡི་སྒྲོན་མ་ འདི་ལྟ་བུ་ཞེས་མཚོན་ནས་ ཡིསཿ ལོག་རྟོག་
ཕྱིན་ཅི་ལོག་གི་ འགལ་བའི་ ཐེ་ཚོམ་སེལ༔ ཡེ་ཤེས་ རྟགས་ ཀྱི་ སྒྲོན་མ་ ཆོས་སྐུ་དང་ཐིག་ལེ་སྟོང་སྒྲོན་
ཡིས༔ བག་ཆགས་འཐུག་པོའི་མུན་པ་སེལ༔ ཡེ་ཤེས་རྟགས་ ཀྱི་སྒྲོན་མ་དེ་ ལ་བཞི་ཡིན་ཏེ༔ འོད་ཀྱི་
རྟགས་སུ་དབྱིངས་ ཡི་གེ་ན་རོ་ལྟ་བུ་ ཡིན་ནོ༔ ཡེ་ཤེས་རྟགས་སུ་ཐིག་ལེ་ རྨ་བྱའི་མདོངས་ལྟ་བུ་ སྟེ༔
སྐུ་ཡི་རྟགས་སུ་ལུ་གུ་རྒྱུད༔ གསེར་གྱི་སྐུད་པ་ལྟ་བུ་ འདུག་ཚུལ་ གནས་ལུགས་ རྟགས་སུ་འགྱུ་དང་
འཕྲིག༔ དེ་ཡང་ གནད་དུ་ཞེ་ན་ གསང་དོན་གསུམ་དུ་བསྟན༔ སྒྲོན་མའི་གནས་ནི་སྙིང་ཡིན་ སྐུ་
དང་ཡེ་ཤེས་སུ་ ཏེ༔ ལམ་ནི་ རྩ་ཆེན་ རོ་རྐྱང་དབུ་མ་ཀ་ཏི་ཤེལ་སྦུག་ བཞི་ཡིན་ནོ༔ སྒོ་ནི་མཐོང་བྱེད་
མིག་གི་སྒོ༔ ཉམས་སུ་ལེན་པར་འདོད་པ་ རྣལ་འབྱོར་པ་ ཡིསཿ འཁྲུལ་པའི་ ཕྱི་ནང་གི་ བྱ་བ་
ཀུན་བཏང་སྟེ༔ དུར་ཁྲོད་གནས་སམ་དབེན་ས་ སྐྱེ་བོ་མེད་པ་ རུ༔ བདག་ཉིད་གཅིག་པུར་གནས་ཀྱང་
རུང་༔ ལྟ་སྤྱོད་མཐུན་པའི་གྲོགས་བཙལ་ཏེ༔ བསམ་གཏན་གནོད་པའི་དགྲ་ རྣམ་གཡེང་དང་འདུ་འཛིའི་མི་
སྒྲ་ཁྱི་སྒྲ་སོགས་ སྤངས་ལ༔ སྒྲོན་མ་ ཉིད་ ནི་ དེ་མཐོང་བར་བྱེད་པའི་ཐབས་ གོམས་ བྱེད་༔ འཁྲུལ་

དུང་ཡིག་ཅན་རྒྱུད་ཀྱི་ཁོང་དོན་བསྡུས་པ།
འཁོར་བཞིན་དུ་གནད་རྣམས་སྟེམས༔ ལུས་ཀྱི་གནད་ནི་སྙིང་ཡིན་པསཿ དང་པོའི་དུས་སུ་བསམ་རྒྱུན་
ལས་དང་པོ་པས་དབུགས་ནང་དུ་དུམ་རེ་འཐེན་ བཅད༔ སྙིང་གི་གནད་ནི་རྩ་ཡིན་པསཿ རིག་པའི་གནད་ཡོད་པས་
འགྱུ་སྲང་བཅད་པ་གཅེས་ གཅུད་དང་ གཡས་སུ་གྱེན་ལ་ བཟློག་དང༌ ཐུར་དུ་ མནན་པ་ནི༔ ཡོ་གི་ཉིད་
ཀྱིས་ གནད་དེ་རྣམས་ ཤེས་ པར་ བྱ༔ རྩ་ ཡི་ གནད་ནི་ མིག་ ཡིན་ རིག་པ་འཆར་བའི་སྒོ་ཡོད་ 
བསgཔས༔
གྱེན་ལ་ སེང་གེ་ ཐད་ཀར་ གླང་དང་རི་བོང་ ཧད་པོར་ དང༌༔ མདའ་སྲང་ ཟུར་གྱིས་མནན་
ལྟ་བུ་ལྟ་སྟངས་བཞི༔ ཉིན་དུས་རྣལ་འབྱོར་པ་ཡིས་ ཤེས་པ་མིག་ཏུ་གཞུག་ལ་ ལྟ མཚན་དུས་ཤེས་བྱ་
བུམ་པར་གཞུག༔ མིག་བཙུམ་དབུགས་ནང་དུ་རྔུབ་ལ་ ཤེས་པ་ཉིད་ནི་སྙིང་ ཁར་འོད་ཀྱི་གོང་བུ་ ལ་བསྡུ
སྒྲོན་མ་ཙིཏ་ཏའི་དཀྱིལ་དུ ཤེས་པ་རང་གསལ་དུ་ སྟེམསཿ ཐིག་ལེ་རྩ་ ཡི་ནང་ དུ་འོད་ཀྱི་དྲ་བར་
དུ་ སྦ༔ དེས་ནི་ཡེ་ཤེས་ནང་དུ་ བུམ་ནང་གི་མར་མེ་ལྟར་ གསལ༔ དེ་ལྟར་ཉིན་དང་མཚན་དུས་སུ
ཉམས་ལེན་ རྒྱུན་དུ་བྱེད་པའི་རྣལ་འབྱོར་པས༔ གོམས་པའི་ཚད་ནི་ རྩལ་རྫོགས་ཀྱི་མན་ངག་ གོང་
དང་ མཚུངས༔ དེ་ནས་ གོམས་ཏེ་ ཉམས་སུ་ལོངས་པའི་ཚད་ མཐར་ ཕྱིན་ པསཿ རྐྱེན་ལ་རག་མ་ལུས་པའི་
རྟགས་ ཉིན་དང་མཚན་མོ་གཉིས་མེད་པར༔ རྟག་ཏུ་ཉིན་མོ་བཞིན་དུ་འགྱུར༔ ལུས་ལ་ཡང་འོད་ལྟར་འོང་
དེ་དུས་རྣལ་འབྱོར་པ་དེ་ཉིད༔ རིག་པ་རླུང་དང་འདྲེས་པས་ ལུས་ཀྱི་རྟགས་ནི་ ཤིང་བལ་ལྟར་ ཡང་བ་དང་༔
འབུ་སྲིན་མི་འོང་རྟ་ལྟར་ མགྱོགས་ ཤིང་ ཡེ་ཤེས་ཀྱི་རླུང་ལ་བྱན་ཚུད་པའི་རྟགས་སུ་ གཞན་ ལ་ མིག་ མི་
ཆགས༔ དབུགས་ཕྱི་ནང་དུ་རྒྱུ་བ་མེད་ ཟས་ དང༌ སྐོམ་གྱི་དྲན་པ་འགགས༔ རླུང་ལ་འགྲོ་འོང་མེད་པའི་རྟགས་སུའོ། །
རང་ལ་ཆེད་དུ་རྟགས་ འདོད་པ་མེད་ཀྱང་དེ་ལྟར་འབྱུང་༔ ཤེས་རབ་ རྩལ་མ་འགགས་པ་ལས་ རྟགས་
ནི་འདི་ལྟ་བུ༔ ཤེས་རབ་དང་རིག་པ་དབྱེར་མེད་པའི་རྟགས་སུ་སྔར་ མཐོང་མ་མྱོང་བའི་ཆོས་ ཀྱི་ཚིག་རང་གིས་
ཤེས་ པ་དང་ དང༌ ཟ འཁྲུལ་པ་ཤེས་རབ་ཀྱི་དབང་དུ་འདུས་པའི་རྟགས་སུ་ ངག་ཏུ་ ཅི་ བརྗོད་ ཆོས་ཀྱི་
གཏམ༔ འབྱུང་བློ་དང་གདམས་པ་འདྲེས་པའི་རྟགས་སུ་ ལུང་དང་རྒྱུད་ཀྱི་ཚིག་རྣམས་ཀུན༔ མ་བལྟས་བཞིན་དུ་
རང་ལ་འཆར༔ རིག་པའི་རྟག་ནི་ལུ་གུ་རྒྱུད༔ ཡུལ་ལ་སྣང་བ་དེ་ འགུལ་དང་འཕྲིག་པ་ཉིད་བྲལ་ཏེ༔
སྣང་ པ་ རང་སར་ སྟོང་པ་ཉིད་ཁོང་དུ་ཆུད་པའི་རྟགས་སུ་ཤེས་པ་གར་གཏད་དུ་མི་འགུལ་བར་ གནས་པའོ༔
གསང་བ་ཉམས་སུ་མྱོང་བའི་རྟགས གདིང་བཞི་སྟེ་ དམྱལ་བ་ལ་ རིགས་དྲུག་གི་འགྲོ་བ་རིག་པར་གྲོལ་བས་
སོགས་ ངན་སོང་ ལ༔ དེ་ཉིད་རང་རིག་ཏུ་ཤེས་པ་ ཡ་ ང་བག་ ཚ་ ཀུན་ དང༌ བྲལ༔ རིག་པ་ཡེ་སངས་རྒྱས་པས་

བི་མ་སྙིང་ཐིག
སངས་རྒྱས་ལ་ཡང་བྲོད་པ་མེད༔ གཞི་ལ་འཁོར་བ་མ་གྲུབ་པར་ཤེས་པ་ འཁོར་བར་ལྟུང་དོགས་སྡུག་བསྔལ་
བྲལ༔ མྱ་ངན་འདས་ལ་ དེ་ཉིད་རང་རིག་ཡིན་པར་རྟོགས་པས་ རེ་བ་མེད༔ ལེའུ་བཞི་ཡིས་གཞུང་དོན་
རྫོགས༔ ཨི་ཏི༔ རྒྱ༔ ནོར་བུ་འཕྲ་བཀོད་ཅེས་བྱ་བའི༔ རྒྱུད་ཀྱི་ཚིག་དོན་ བདུན་གྱིས་ བསྟན་པར་བྱ༔
ངོ་བོ་རང་རིག་གཞི་ལ་སྤྱོད༔ སྣ་ཚོགས་རང་གྲོལ་དུ་ ངེས་ཚིག་རྣམ་པ་གསུམ་ཡིན་ཏེ༔ རྒྱུད་ གཞན་གྱི་
དགོས་པ་འདིས་སྐོང་ ཕྱིར༔ དགོས་འདོད་འབྱིན་པས་ མ་ཚང་བ་ཁ་བསྐང་བ་ ནོར་བུའོ༔ རྡོ་རྗེ་ལུག་རྒྱུད་
ཕྲ་ཞིང་འགྱུ་བ་ བརྟག་དཀའ་བས༔ ཀུན་ གྱི་ མི་མཐོང་ གཞི་བཟུང་བར་དཀའ་བ་ དའ་བ་ཕྲ་བའི་དོན༔ དེ་
ལྟར་རྟོགས་དཀའི་ ངོ་བོ་ཉིད་ ཡེ་ཤེས་དེ༔ ཡུལ་ལ་ཁྱབ་ ནམ་མཁའ་ལ་འཆར་བ་ ཞརབ་པས་བཀོད་པའོ༔
དབྱེ་བ་རྣམ་པ་གསུམ་ཡིན་ཏེ༔ སྣང་བ་ཐམས་ཅད་ རང་ཤར་རང་གྲོལ་ལོངས་སྤྱོད་པས༔ གཞི་ལ་ལོངས་
སྤྱོད་ཀུན་གྱི་ནོར༔ བུ་དང་འདྲ་ རིག་པ་དེ་རླུང་ཤེས་ཀྱི་རྩལ་གྱིས་ ཕྲ་དང་འཁྱུག་ དང་འགྱུ་བའི་ཚེ༔ འདི་ཉིད་ཀྱི་
གནད་མེད་པར་ གཞན་གྱིས་མི་མཐོང་ཟད་ གཏིང་དཔག་དཀའ་བ་ ཕྱིར་ཕྲ༔ སྣང་བ་དུམ་བུ་དུམ་བུའི་
འོད་དུམ་བུ་དུམ་བུ་ཤར་ ཚེ༔ མཆོད་པ་རྟོགས་ཕྱིར་ ཇེ་ཆེ་ཇེ་ཆེ་མཐོང་བས་ བཀོད་པའི་དོན༔ དགོས་པ་
ཇི་ལྟ་བུ་ཞེ་ན་ རྒྱུད་གཞན་འདོད་པ་རྣམས༔ རྒྱུད་ འདི་ནས་རབ་ཏུ་སྟོན་བྱེད་པས༔ ཕྲ་མོའི་དོན་རྣམས་
རྟོགས་བྱེད་པའོ༔ དཔེར་ན་བཞུ་བའི་གསེར་ བཙོ་བསྲེགས་བྱས་པ་དང་ དང་མཚུངས༔ ཁོང་དོན་མན་
ངག་ རྣམ་ དུ་ སྟོན་ ཞེ་ན་ བཞི་ སྟེ༔ སྤྱོད་ པ་ གཙོར་ ལམ་དུ་ བྱེད་ རྣལ་འབྱོར་ དང༔ སྒོམ་ པ་
ཉིད་ལམ་དུ་ རྒྱུན་དུ་བྱེད་པ་དང་༔ ལྟ་བ་ཉིད་ལ་གཙོར་ ལམ་དུ་ བྱེད་དང་༔ དེ་བཞིན་འབྲས་བུ་
ལམ་བྱེད་པའོ༔ སྤྱོད་པ་རྣམ་པ་གསུམ་ཡིན་ཏེ༔ བྱིང་རྒོད་གསེང་བའི་སྤྱོད་པ་ནི༔ ཉམས་ལེན་གྱི་དུས་ གལ་
ཏེ་བྱིང་བ་ཉིད་ཡིན་ན༔ གནད་ནི་རྣམ་པ་གསུམ་བསྟན་ཏེ༔ ལུས་ཀྱི་གནད་དུ་རྒྱུག་ ཅིང་སྤྱོད་པ་སྣ་ཚོགས་
བྱེད་ པ་དང་༔ ཡན་ལག་གར་ལ་སོགས་པ་བྱ༔ མི་འདྲ་བ་མང་པོ་ ངག་གི་གནད་ནི་ཧ་ཧ་དང་༔ དྲག་པོ་
ལྷང་ལྷང་བ་ ཧི་ཧི་ཧཱུཾ་ཧཱུཾ་དྲག་ རིང་ཐུང་ བཟླས་ཤིང༔ ཡང་ན་སྐད་ ཉམས་ལ་ཅི་བྱུང་གི་ རྣམས་
དྲག་པོར་འདོན༔ སེམས་རིག་པ་ལ་རབ་ཕབ་ནསཿ མིག་ནི་ གཡས་གཡོན་གྱི་ ཟུར་ལ་རིལ་པོར་མནན༔
ཧྲིག་ཧྲིག་ཕར་ཁྲོལ་ཚུར་ཁྲོལ་བྱ་ བྱིང་ པ་ ལ་ནི་མཆོག་ཏུ་ དེ་ལྟས་བྱས་ན་རིག་པ་སོས་འདེབས་ གསལ༔
རྒོད་པ་གཡེང་བའི་ཉམས་བྱུང་ན༔ སྣང་བ་ སྐར་ཁུང་སོགས་བཀག་ལ་ མེད་པའི་ཁྱིམ་དག་ཏུ༔ ལུས་ཀྱི་
མཇིང་པ་
ཁ་སྦུབ་ཏུ་ཉལ་ལ་ལག་པ་གཉིས་སྔས་ནས་ཁར་བསྐྱང་རྐང་པ་ཡང་བསྐྱང་བའོ་ 
གནད་ནི་སེང་གེ་བཞིན༔ 

དུང་ཡིག་ཅན་རྒྱུད་ཀྱི་ཁོང་དོན་བསྡུས་པ།
ཚུར་ནང་དུ་ ཡིད་ ཙམ་ཐུར་ ལའོ༔ ངག་ ནི་ ཅི་ ཡང་ གླེང་ བ་ མིན༔ རིག་ པ་ ཕྱིར་གཞན་དུ་མི་འགྲོ་བར་
ཙིཏ་ཏའི་དཀྱིལ་དུ་གཞུག མིག་ནི་དྲག་པོར་བཙུམ་པའོ༔ སྣང་བ་ འདི་ལྟར་སྣང་བ་ཐམས་ཅད་ལ་ཐོགས་པ་
མེད་པར་ དབང་བསྒྱུར་སྤྱོད་པ་ནི༔ འབྱུང་བའི་སྒྲ་རྣམས་ལ་ ཐུན་མོང་མ་ཡིན་པ་སྒྲ་ཐལ་འགྱུར་གྱི་མན་ངག་
སྐབས་ལྟར་ གོམས་ན༔ སྣང་བ་དག་ལ་ཅི་ མངོན་ཤེས་ལ་སོགས་གསང་རྟགས་ དགར་འགྱུར༔ འདུག་
ཚུལ་ གཞི་ཐོག་མ་ནས་ གནས་ལ་སྤྱོད་པ་ནི༔ ནམ་མཁའི་ཁམས་སུ་ དབྱིངས་རིག་འདུ་འབྲལ་མེད་པ་
ལུ་གུ་རྒྱུད༔ སྐུ་དང་ཐིག་ལེ་ རིག་པའི་རང་གདངས་ཤར་བ་ རྣམས་ ལ་ སྤྱོད༔ ལུས་ངག་མི་གཡེང་གཟེར་
དེ་དང་མི་འབྲལ་བར་གཏད་ བཏབ་སྟེ༔ རྒྱུན་དུ་འབྲལ་བ་མེད་གནས་པས༔ འཇིག་རྟེན་འཁྲུལ་པ་ སྣང་
བ་ འབྱུང་མི་འགྱུར༔ འཁྲུལ་སྤྱོད་དག་ནི་བྱུང་སྲིད་ཀྱང་༔ ངོ་བོ་ཉིད་མཐོང་བས་ཇི་ལྟར་བྱས་ཀྱང་མི་ལྟོ་ དེ་ནི་
རྡུལ་ཆ་ཙམ་མི་འགྲིབ རྟག་ཏུ་ ཡང་དང་ཡང་དུ་ དེ་ལ་གོམས་པ་ནི༔ དངོས་པོ་ རང་རིག་པའི་གནས་
ལུགས་གཤིས་ མཐོང་བའི་སྤྱོད་པའོ༔ སྒོམ་པ་ཉིད་ནི་ འདི་རང་ལམ་དུ་བྱེད་ན་ རྣམ་གསུམ་སྟེ༔ ལྷ་
དང་ མི་ ཡི་ སེམས་ འཛིན་ གྱིསཿ སྣ་ཚོགས་མཚན་མ་ ཨ་དཀར་ལ་སོགས་ འཛིན་པ་ནི༔ སྟན་བདེ་བར་
ལུས་ཀྱི་གནད་ནི་ སྐྱིལ་ཀྲུང་ལ༔ དབུགས་ཀྱི་གནད་ནི་ནང་ དུ་རྔུབ༔ ཁ་སྣའི་དབུགས་བསྡམ་ རིག་ པའི་
གནད་ ནི་ སྣ་ རྩེའོ༔ མིག་ཀྱང་ངོ༌ བྱང་ ཆུབ་ སེམས་ ཤུགས་ ལས་སྐྱེ་བར་འདོད་དེ་ མ་སྐྱེས་ན་འདི་ལྟར་
དཔའི་བསམ་གཏན་ནི༔ བསམ་པའི་ཞེན་པ་འགོག་ དྲན་པ་ལ་བརྟག་ པ་སྟེ༔ ལུས་ཀྱི་གནད་ནི་སྐྱིལ་
སྟན་བདེ་བར་ ཀྲུང་ལ༔ རྒལ་པའི་ཚིག་ནི་ དྲང་པོར་ བསྲངས་བྱས་ནས༔ ལག་པ་མཉམ་པའི་ཕྱག་
རྒྱ་ ལྟེ་འོག་ཏུ་ བཅ༢༔ མགྲིན་པ་ ཨོག་མ་བྲང་ལ་སོར་བཞིས་མ་རེག་པར་ ཡིད་ཙམ་དགུག་པའོ༔
མིག་ནི་སྣ་ཡི་རྩེ་ལ་དབབ༔ སེམས་དཔའི་མིག་ལྟར་བྱ་ རིག་པའི་གནད་ནི་ སྨིན་ཕྲག་ནས་མདའ་གང་
ཙམ་ དུ༔ འདི་དག་མིག་གིས་ སྣང་བ་ལ་ མི་ལྟ་བར༔ དབུགས་ནི་ནང་དུ་ ཐུབ་ཐང་ འཐེན་
པ་ལ༔ ཕར་ཡང་མཆོག་ཏུ་རིངས་པར་གཏང་༔ ཡིད་ནི་སྟེངས་ མེར་རེ་ བཞིན་ས་ལ་བཞག༔ ལམ་
ལམ་དུ་བྱེད་པ་ ལྟ་བ་དག་ནི་རྣམ་གསུམ་ལ༔ སྤྱི་དང་རང་གི་མཚན་ཉིད་དང་༔ ཁྱད་པར་ཆེན་པོའི་ལྟ་བའོ༔
སྤྱི་ནི་ ཐེག་པ་བརྒྱད་པོའི་ལམ་ རིམ་རྩོལ་བློ་ཡི་རིམ༔ ནང་ནི་ཕྱི་ སྐོར་ ནང་ སྐོར་ གསང་
སྐོར་ བའོ༔ ཁྱད་ པར་ ཆེན་ པོའི་ ལྟ་ བ་ ནི་ ལུས་ གནད་ མིག་ དང༌ འབྲེལ༔ ཡུལ་ གནད་
ནམ་མཁའ་སྤྲིན་བྲལ་ལ༔ རིག་པའི་གནད་ནི་ཕྱུང་བ་ མཁའ་ལ་ཕྱུངས་པས་ཟླ་དང་བྲལ་བ་ཞེས་ཀྱང་བྱ་ སྟེ༔

བི་མ་སྙིང་ཐིག
ལྟ་བྱེད་མིག་གིས་ལྟ་ དབྱིངས་དང་རིག་པ་ལ་ བས་ན༔ དགོས་འདོད་ཡིད་བཞིན་ནོར་ལྟར་ ཇི་ལྟར་
ལྟ་ན་ཐམས་ཅད་ཡེ་ཤེས་ཀྱི་སྣང་བ་ བལྟ༔ རིག་པ་ ལུ་གུ་རྒྱུད་ནི་ འོད་དང་ཐིག་ལེ་སོགས་ གྲངས་མང་
བསཿ གཞན་ གྱིས་ མི་ ཟིན་ ཕྲ་ རྩེ་གཅིག་ཏུ་ བར་ བལྟ༔ དེ་ ཉིད་ ཡེ་ ཤེས་ གོམས་པའི་གནད་གས་
ཁྱབ་གདལ་བསཿ ཅི་ཡང་ མ་རིག་པ་ལ་སོགས་འཇིག་རྟེན་གྱི་སྤྱོད་པ་ མི་སྤངས་བཀོད་པ་ལྟའོ༔ འབྲས་བུ་
ལམ་བྱེད་ ཉིད་ ཀྱང་ སྤྱི་དང་ཁྱད་པར་ གསུམ་ཡིན་ཏེ༔ སྤྱི་ཡི་ རིམ་དགུས་ཇི་ལྟར་འབད་ཀྱང་ ལྷ་
མི་འབྲལ་མཐར་ཐུག༔ ལས་མི་ཐོབ་ རང་གི་ ཕྱི་སྐོར་སོགས་ འོད་གསལ་ལྷ་རྣམས་ སོ༔ ཁྱད་པར་
འདི་ཉིད་ཀྱིས་ སྐུ་ གསུམ་ ཕྱིར་ མི་ ལྡོག༔ ཅི་ཡི་ཕྱིར་ན་ སྣང་བ་ འདི་ཉིད་ ཐམས་ ཅད་ དུ༔ སྐུ་ གསུམ་
རིག་པ་གཏན་ལ་འདིས་ཕེབས་པ་ ས་ལ་གོམས་ པས་ ན༔ ཕྱི་ནས་ འདི་ཉིད་དུ་གཏན་ལ་ཕེབས་པས་ རེ་
དང་ དོགས་ མེད་ པར༔ འདི་ཉིད་ རང་ ཆོས་ སྐུ་དང་རིག་པ་འདུ་འབྲལ་མེད་པས་ ལ་ འཚང་རྒྱའོ༔ དེ་ལ་
ཡེ་ནས་སངས་རྒྱས་པའི་ཕྱིར་ འཁོར་འདས་གྲུབ་མེད་པས༔ གཞན་ རང་ཡིན་པར་འདི་ཉིད་ལ་གཏན་ལ་ཕེབས་
པས་ རྩོལ་འདོད་དང་བྲལ་བས་ན༔ སྨིན་པས་ མ་རིག་པ་ཡེ་ནས་གྲོལ་བས་ སྨིན་པ་ལམ་དུ་བྱས༔
མཆོག་ཏུ་སྨིན་པས་ ཉམས་སུ་བླངས་པ་དེ་ཡང་གཞན་དུ་བཙལ་དུ་མེད་པས་ འོད་ཅེས་སོ༔ ལེའུ་བཅུ་བཞིས་
གཞུང་དོན་རྫོགས༔ ཨ་ཏི༔ རྒྱ༔ ཉི་ཟླ་ཁ་སྦྱོར་ཞེས་བྱ་བའི༔ རྒྱུད་ཀྱི་ཚིག་དོན་ བདུན་དུ་བསྡུས་ཏེ་ གསལ་
བར་བྱ༔ ངོ་བོ་ མཉམ་པས་ ཐབས་ དེ་ལ་བལྟས་པས་ དང་ཤེས་རབ་ཡིན༔ ངེས་ཚིག་རྣམ་པ་
གསུམ་དུ་བསྟན༔ འཁོར་ འདི་ལྟར་ འདས་སྣང་བའི་ཆོས་རྣམས་ནི༔ ཆོས་ཉིད་ མ་ལ་ ཐིམ་ཕྱིར་
རིག་པ་ ཉི་མ་སྟེ༔ རིག་པ་མ་འདྲེས་ བུ་ལ་སྣང་བས་ཟླ་བར་བསྟན༔ འཁོར་འདས་ འབྱུང་བ་ལྔ་རང་
སར་གྲོལ་བ་ཞེས་ཀྱང་བྱ་ འདྲེས་པ་ཁ་སྦྱོར་རོ༔ དབྱེ་བ་རྣམ་པ་བཞི་ཡིན་ཏེ༔ གསང་ ཆགས་ཅན་ཡུམ་གྱི་
བདེ་བ་ལམ་དུ་བྱེད་པ་ བ་སྙོམས་འཇུག་ཁ་སྦྱོར་དང་༔ འཁོར་འདས་ འཁོར་འདས་གཉིས་མེད་དུ་རྟོགས་པ་
འདྲེས་ པའི་ ཁ་ སྦྱོར་ དང་ ༔ ལམ་ རིག་ འདྲེས་ པའི་ བར་དོ་ལ་རིག་པ་དང་སྣང་བ་གཉིས་ ཁ་ སྦྱོར་ དང་ ༔
དབྱིངས་རིག་ གདོད་ནས་དབྱེར་མེད་པ་ ཡེ་ནས་ཁ་སྦྱོར་རོ༔ དགོས་འདོད་དབང་པོ་འབྲིང་པོ་ཉིད
ཆོས་ཉིད་ཀྱི་ བར་དོར་གྲོལ་བར་བསྟན་པའོ༔ དཔེར་ན་མ་བུ་ཕྲད་པ་བཞིན༔ ཚོམ་བུ་ལ་སོགས་རང་སྣང་ཡིན་
པར་ རང་གི་ཡིད་ཆེས་རིམ་གྱིས་གྲོལ ཁོང་དོན་མན་ངག་བཞི་ཡིན་ཏེ༔ རང་བཞིན་གནས་པའི་བར་མ་
དོར༔ འདིར་ རང་གི་ཤེས་པའི་ གྲོས་ཐག་ མན་ངག་ལ་ནན་ཆགས་སུ་བྱ་ བཅད༔ དཔེར་ན་མཐུན་
32

དུང་ཡིག་ཅན་རྒྱུད་ཀྱི་ཁོང་དོན་བསྡུས་པ།
པའི་ གྲོགས་ལྟར་ དབྱིངས་རིག་ལ་རྟག་ཏུ་མི་འབྲལ་བར་ འགྲོགསཿ འཆི་ཁ་མ་ཡི་བར་མ་ ལུས་ཀྱི་
སྟོབས་ཉམས་ནས་དབུགས་ངར་ངར་དུ་སོང་བའི་ཚེ་ དོར མན་ ངག་ གསང་བའི་ གསེར་ཐིག་ གསལ་ གདབ༔
དཔེར་ན་རྫིའུའི་གྲངས་ རེ་རེ་ལ་བསྔོ་བགྲང་ནན་ཏན་བྱ་ ལྟར་འགྲོགས༔ ཆོས་ཉིད་མ་ཡི་བར་མ་དོར༔
འོད་དང་འོད་ཁྱིམ་དུ་ཤར་བས་ བླ་ མའི་ གདམས་ངག་དྲན་ པས་ བཟུང༔ རང་ངོ་ཤེས་པར་བྱ་ དཔེར་ན་
གོམས་འདྲིས་མི་ སྔར་འདྲིས་ཀྱི་མི་ཕྱིས་ཕྲད་ན་ངོ་ཤེས་པ་ ལྟར་ལྟོས༔ སྲིད་པར་འཇུག་པའི་བར་མ་དོར༔
ཟབ་མོའི་ གོམས་ནུས་ འདི་ཡི་གདམས་པ་མཐོང་བའི་སྟོབས་ཀྱིས་རང་བཞིན་ སྤྲུལ་ སྐུའི་ཞིང༔ དཔེར་ན་
ལོངས་སྤྱོད་ཆེ་ཞིང་དབང་འབྱོར་པ་ རྒྱལ་པོ་ལྟ་བུས་འདུག ལེའུ་བཞི་ཡིས་གཞུང་དོན་རྫོགས༔ ཨི་ཏི༔ རྒྱ་རྒྱ་
རྒྱ༔ ངོ་སྤྱོད་ རང་ལ་ཡོད་པའི་སྣང་བ་དེ་གདམས་པ་བསྟན་ནས་ངོ་ཤེས་པར་བྱེད་པས་ སྨྲས་ པ་ཞེས་ བྱ་བའི༔
རྒྱུད་ཀྱི་ཚིག་དོན་ བདུན་གྱིས་ བཤད་པར་བྱ༔ ངོ་བོ་ རང་སྣང་ལ་ཡིད་ཆེས་པའི་ ངེས་ཤེས་བརྟན་
པར་ བྱེད༔ ངེས་ཚིག་རྣམ་ པ་ གསུམ་ཡིན་ཏེ༔ ངོ་བོ་རང་ རིག་ཚུལ་ལ་ཡང་ ༔ སྤྱོད་པ་བླ་མའི་གདམས་
དཔེ་དོན་རྟགས་གསུམ་ལ་སོགས་ ངག་གོ༔ སྤྲས་པ་ཉི་ འོད་ལ་བདུན་ཡེ་ཤེས་ལ་བདུན་རིག་པ་ལ་བདུན་ཏེ་ ཤུ་རྩ་
གཅིག་གིསཿ གང་ཟག་བློ་ལ་ དབང་པོ་ཉི་ཤུ་རྩ་གཅིག་གི་དོན་དུ་ གོ་བར་བྱེད༔ དབྱེ་བ་ བསྡུས་པའི་
རྣམ་པ་གསུམ་ཡིན་ཏེ༔ སྣང་བའི་ཡུལ་ འབྱུང་བ་ཉི་ཤུ་རྩ་གཅིག་ལྔ་ཟེར་བ་ལ་སོགས་ལ་ངོ་སྤྲོད་དང་༔ རིག་པ་
དྲན་པ་རང་སངས་ཀྱི་གདམས་ངག་ སེམས་ལ་ངོ་སྤྲོད་དང་༔ བློ་དམན་ ངོ་སྤྲོད་ཉེར་གཅིག་སོགས་ དྲང་
བའི་ངོ་སྤྲོད་དོ༔ དགོས་ པ་ རིག་ པ་ རང་ལ་གནས་མེད་ རང་ངོ་སྤྲོད༔ དཔེར་ན་མེ་ལོང་གཡའ་དག་
དུ་བཞིན་གསལ་བ་དང་ འདྲ༔ ཁོང་དོན་མན་ངག་རྣམ་བཞི་སྟེ༔ དཔེ་ མན་ཤེལ་དོན་རིག་པ་ རྟོགས་ཀྱི་
སྒྲོན་མ་གསུམ་ ཡིད་ཆེས་བསྐྱེད༔ རིག་དང་ཡེ་ཤེས་འོད་གསུམ་གྱིས༔ ལ་བདུན་ཚན་ ལག་ལེན་མན་
ངག་ གྲངས་ ཉེར་གཅིག་ ཤེས་ བྱ༔ སྐུ་གསུམ་ ཆོས་སྐུ་ངོ་སྤྲོད་ཀྱི་གདམས་ངག་གིས་རིག་པ་ཉིད་ཅེར་མཐོང་
དུ་བསྟན་ལོངས་སྐུ་ངོ་སྤྲོད་ཀྱི་གདམས་ངག་གིས་རིག་པ་དབྱིངས་ཀྱི་གོ་རར་གཞུག སྤྲུལ་སྐུ་ངོ་སྤྲོད་ཀྱི་མན་ངག་གིས་འཁྲུལ་སྣང་
ཞིང་ཁམས་སུ་སྦྱང་བའོ། །དེ་ཡང་ཆོས་སྐུ་རང་རིག་ཡིན་པར་ཡིད་ཆེས ལོངས་སྐུ་དེ་ལས་བྱུང་བའི་སྐུའི་སྣང་བ་དང་འོད་ཐིག་ལེ་
ཡིན་པར་ཡིད་ཆེས འགགས་པས་སྤྲུལ་སྐུ་དེ་ལ་ལྟ་བྱེད་མ་འགགས་པས་རང་སྣང་དུ་ཡིད་ཆེས་པ་སྟེ་ ལྷག་མཐོང་ ངོ་ སྤྱོད་ ཀྱིས༔
མཐར་ཕྱིན་འབྲས་བུ་གཏན་ལ་དབབ༔ གནད་གསུམ་བཞག་ ལུས་ཀྱི་གནད་སྙིང་གི་ནང་ན་སྐུ་དང་ཡེ་ཤེས་སུ་
གནས་པ སྲོག་གི་གནད་རྩའི་ནང་ན་ཐིག་ལེ དབང་པོའི་གནད་མིག་གི་སྒྲོན་མའི་ནང་དུ་རྟག་ཏུ་འཆར་ དུ་རྟག་ཏུ་འཆར་པའི་ངོ་སྤྲོད་ཀྱིས
33

བི་མ་སྙིང་ཐིག
རང་གི་འདུག་ཚུལ་ཉམས་སུ་བླང་༔ དེ་ལ་གནད་གསུམ་ངོ་སྤྲོད་ནི༔ དེ་ལྟར་ ཡེ་ཤེས་ལུས་ཀྱི་གནད་ལ་བརྟེན
འོད་ཡུལ་གྱི་གནད་རིག་པ་ལྟ་བའི་གནད་ལ་བརྟེན་པས་ཉི་ཤུ་རྩ་གཅིག་ཏུ་ཕྱེ་ཡང་དབང་པོ་སྤྲོས་པ་ལ་དགའ་བའི་དོན་ཡིན་ཏེ་
གྲངས་གཞན་ ཉེར་གཅིག་ དེ་དག་ཀུན༔ འདི་ཉིད་དུ་ནི་རྣམ་པར་བསྡུས༔ ན། ཡེ་ཤེས་ལུས་གནད་
སྒྲོན་མ་མིག་ནས་འཆར་བས་ མིག་ཏུ་འདུསཿ འོད་ནི་ཡུལ་གནད་ སྤྲིན་བྲལ་ལ་འཆར་བས་ ནམ་མཁའོ་
རིག་ པ་ མིག་གིས་ མཐོང་གནད་ ལུ་གུ་ རྒྱུད༔ སྤྲུལ་ སྐུ་ལུས་ གནད་ སྙིང་ དྲན་པ་བསྐྱེད་པའི་གཞི་
ཡིན་ཏེ༔ ལོངས་སྐུ་ཡུལ་གནད་ ཁ་དོག་གསལ་བའི་ཡུལ་ དབྱིངས་སུ་བསྟན༔ ཆོས་སྐུ་རིག་གནད་ལུ་གུ་
རྒྱུད༔ བརྟེན་པ་མངོན་སུམ་དུ་ དཔེ་ནི་ ལུས་གནད་ དྲན་པ་བསྐྱེད་གཞི་ རྩ་ ཡིན་ཏེ༔ རྟགས་ ནི་ ཡུལ་
གཞི་ཡི་སྣང་བ་རང་ གནད་སྒྲོན་མའོ༔ དོན་ནི་རིག་གནད་དབྱིངས་རིག་ འདུ་འབྲལ་མེད་པ་ འདྲེས༔
གཞུང་དོན་ལེའུ་གསུམ་གྱི་རྫོགས༔ ཨི་ཏི༔ རྒྱ་རྒྱ་རྒྱ༔ མུ་ཏིག་ཕྲེང་བ་ཞེས་བྱ་བའི༔ དོན་བདུན་ལས་ ངོ་བོ་
མན་ ངག་ ཚིག་བཅུ་གཅིག་ ཁྲིགས་ ཆགས་ ཀྱིས༔ འཁྲུལ་ པའི་ ཡུལ་ རྐྱེན་ གཞི་ ལ་ རང་དག་ཏུ་
བཟློག ངེས་ཚིག་རྣམ་པ་གཉིས་ཡིན་ཏེ༔ མུ་ཏིག་མན་ངག་ཁྲིགས་དང་ དུམ་བུས་གང་ཟག་གི་བློ་ལ་སྐྱེས་བའོ། །
འབྲེལ༔ ཕྲེང་བས་གྲངས་རྣམས་གཅིག་ཏུ་སྡུད༔ དབྱེ་བ་རྣམ་པ་བཞི་ཡིན་ཏེ༔ གཞི་གནས་རང་སར་ ཡེ་
ནས་རང་ལ་ཡོད་པ་ གྲོལ་ བས་ མུ གནད་ གསུམ་ ལུས་གནད་སྙིང སྲོག་གནད་རྩ དབང་པོའི་གནད་མིག་གོ་
མི་ འགྱུར་ གཟེར་ འདེབས་ ཏིག༔ འདོད་པའི་ དེ་ལྟར་གནད་གསུམ་བསྟན་པས་ དོན་ སྤྱོད་ རིན་པོ་ཆེ༔
དབྱིངས་ རིག་ འདུ་འབྲལ་མེད་པར་ རྒྱུན་ཆགས་གནས་ ཕྱིར་ ཕྲེང་༔ དགོས་ པ་མན་ངག་དུམ་བུར་
ཚིག་ཉུང་དོན་འདུས་པར་ དམར་
སྟོན༔ དཔེར་ན་ ཇི་འདྲ་ མུ་ཏིག་ ཁྲིགས་ཆགས་སུ་ བརྒྱུས་ལེགས་འདྲ༔
ཁོང་དོན་མན་ངག་རྣམ་པ་གསུམ༔ འཁྲུལ་པ་རང་དག་ རང་གིས་རང་གྲོལ་བར་བསྟན་ རྐྱེན་གྲོལ་མུ༔ གལ་
མདོ་ བཅུ་གཅིག་ སྡུད་བྱེད་གྲོལ་བྱེད་ཏིག༔ གནད་ ལུས་སྲོག་ གསུམ་ཐོབ་ཡིད་ཉམས་ལེན་ཕྲེང་༔
འཁྲུལ་ པ་ དུ་མ་རོ་གཅིག་ཏུ་ཤེས་པས་ གྲོལ་ ཚུལ་ དབང་པོ་རྣོ་རྟུལ་གྱིས་ གཉིས་ཡིན་ཏེ༔ འབད་
མེད་ འཁྲུལ་པ་རང་གིས་རང་གྲོལ་བའི་མན་ངག་ རང་གིས་རང་གྲོལ་དང་༔ འབད་བཅས་ ཉམས་ལེན་
གྱི་དུས་སུ་ལུས་འདུག་སྟངས་ཀྱི་གནད་ཡུལ་རྐྱེན་མེད་ཀྱི་གནད་རིག་པ་མ་རྩོལ་བའི་གནད་དོ་ གནད་དང་འབྲེལ་བའོ༔
གལ་མདོའི་མན་ངག་བཅུ་གཅིག་སྟེ༔ སྔོན་བྱུང་ཐོག་མ་ཀ་ རྟོགས་ཏེ་སངས་རྒྱས་མ་བྱུང་མ་རྟོགས་ཏེ་སེམས་ཅན་
མ་བྱུང་བའི་གནས་ལུགས་ དག་གཞི༔ ངོ་བོ་ འཁྲུལ་པ་མི་མངའ་བའི་ཡེ་ཤེས་འབྱེད་པ་མེད་པར་ཀ་ནས་དག་པའི་
34

དུང་ཡིག་ཅན་རྒྱུད་ཀྱི་ཁོང་དོན་བསྡུས་པ།
རིག་པ་ལ་བཞུགས་སོ། །རང་བཞིན་ཐུགས་རྗེ་ ཆ་ཡིས་མ་གོས་པའི་སྣང་བ་ཁ་དོག་ལས་འདས་པའི་གསལ་བ་རང་དག་
ཏུ་བཞུགས་སོ། །ནི༔ ཡེ་ཤེས་ ཕྲ་བའི་ཡེ་ཤེས་སུ་འདོད་དེ་དེ་མེད་ན་བེམས་པོ་དང་ཁྱད་མེད་རགས་པ་རང་གཟུགས་སྐུ་
ས
གཉིས་དང་ཁྱད་མེད་པས་ཕྲ་བར་ཡོད་ གསུམ་ གྱི་བདག་ཉིད་དོ༔ དེ་ཡང་རང་གི་འདུག་ཚུལ་གྱི་ཆ་ལ་ངོ་བོ་ཀ་དག་གི་
ཡེ་ཤེས་དེ་འཁྲུལ་མ་མྱོང་བས་རང་བཞིན་ལྷུན་གྲུབ་ཀྱི་ཡེ་ཤེས་སོ། །གསལ་བྱེད་བག་ལ་ཉལ་ཏེ་ཆ་ཚང་བར་ཡོད་ཐུགས་རྗེ་ཀུན་
ཁྱབ་ཀྱི་ཡེ་ཤེས་རང་བཞིན་ཤུགས་ལ་གསལ་ དེ་ལས་མ་ངེས་ལྷུན་གྲུབ་གཞི༔ སྣ་ཚོགས་མ་ངེས་པའི་གཞི་ཞེས་བྱ་སྟེ་
ལྷུན་གྲུབ་རིན་པོ་ཆེའི་ལུས་ལ་བག་ཆགས་ཀྱི་ས་བོན་ལངས་ཏེ་ཉོན་མོངས་པ་ལྔའི་ས་བོན་བག་ཙམ་བྱུང་ 
མ་རིག་གསུམ་
རྒྱུ་བདག་ཉིད་གཅིག་པའི་མ་རིག་པ་ནི་རང་གི་གཞི་ཡི་ཆ་ལས་བྱུང་དེ་ཉིད་རང་བཞིན་ལྷན་ཅིག་པ་སྐྱེས་པའི་མ་རིག་པ་ནི་དུས་
མཉམ་པའི་སྐུ་སྟེ་ཤེས་པའི་ཆ་ཀུན་བཏགས་ཀྱི་མ་རིག་པ་ཡུལ་གྱི་ཆའོ། །དང་ རྐྱེན་བཞི་དང་༔ རྒྱུའི་རྐྱེན་མ་རིག་པ་དངོས་
བདག་པོའི་རྐྱེན་ཤེས་པ་རགས་པའི་ཆ་སྟེ་རྟོགས་པ་དམིགས་རྐྱེན་ཡུལ་དུ་མར་ཤར་བ་ལ་བདག་པོར་གཟུང་སྟེ་དེ་གསུམ་དུས་
མཚུངས་པ་དེ་མ་ཐག་པའི་རྐྱེན་ཞེས་བྱའོ། །ཤེས་ པ་ སྦགས་ པའི་ དེ་རང་གཞན་དང་གཞི་ཤེས་པའི་ཁྱད་པར་ལས།
འཁྲུལ་པའོ༔ འཁྲུལ་ནས་ཁམས་གསུམ་སེམས་ཅན་ལ༔ སེམས་ཅན་ལ་ཇི་ལྟར་གནས་ན། གཞི་གནས་ཡེ་ཤེས་
སྙིང་ན་ 
སྤྱན་གསུམ་དག་ཏུ་གནས་ཏེ་རང་གི་ངོ་བོ་དེ་སྙིང་གི་དཀྱིལ་ན་སྐུ་ཉུང་འབྲུ་ཙམ་དེ་འོད་ལྔའི་གོང་བུ་ཚོན་སྣ་ལྔའི་གྲུ་
གུ་དྲིལ་བ་ལྟར་གནས་སོ་ གནས༔ འགྱུར་མེད་ རྩ་ཆེན་བཞི་ནས་ རོ་མ་རྐྱང་མ་ཀུན་དྷར་མ་དང་ཀ་ཏི་གསེར་གྱི་
རྩ་ཆེན་ཞེས་བྱ་ཤེལ་སྦུག་ཅན་ཞེས་བྱ་ཨ་ཝ་དྷུ་ཏི་ནས་ཡི་གེ་སྲན་མའི་གའུ་སླེབ་པ་ཙམ་དུ་རྒྱུད་རླུང་གིས་སྟོབས་ཀྱིས་ 
རྒྱུ
འཆར་ བྱེད་མིག་ སོགས་ མིག་གཉིས་རྣ་བ་གཉིས་ཚངས་བུག་དང་ལྔ་ཟེར་ སྒོ་བཞིའོ༔ ཡུལ་ནི་ གང་ལ་
ཤར་ན་ ནམ་མཁའ་ སྤྲིན་མེད་ སྟོང་པ་ལཿ དེ་ཉིད་ཉམས་སུ་བླངས་པ་ནི༔ རྣལ་འབྱོར་ སྤྱོད་པ་
ལ་རྒྱུན་དུ་བྱེད་པའི་རྣལ་འབྱོར་སྒོམ་པ་དག་ལྟ་བ་དང་འབྲས་བུ་རྒྱུན་དུ་བྱེད་པ་ 
བཞི་དང་བཞག་ཐབས་བཞི༔ སྣང་བ་
ཅོག་བཞག་རྒྱ་མཚོ་རི་བོ་རིག་པ་ཅོག་བཞག་གོ། དགོངས་ཆེན་བཞི་དང་ གནས་བསྒྱུར་གནས་དག་རྒྱས་གདབ་རང་
གྲོལ་བཞི་ དག་ལུགས་བཞི༔ སྣང་སྲིད་གཞི་བཞེངས་ནི་འཁོར་འདས་རང་གི་བློ་ལ་ཤར་བ་ལ་བྱ སྣང་སྲིད་གཞི་བཞག་
ནི་དེ་ཉིད་བདག་ཏུ་མ་གྲུབ་པར་རང་སར་བཞག་པ་ལ་བྱ 
ཁམས་གསུམ་ཡོངས་གྲོལ་ནི་ཐམས་ཅད་རང་སར་རང་གྲོལ་བ་ལ་བྱ
སྲིད་གསུམ་ཀ་དག་གི་དགོངས་པ་ནི་རིག་པ་ཡེ་ནས་སངས་རྒྱས་བར་ཤེས་བ་ལ་བྱའོ། །ཟིན་ལུགས་བཞི་ དམངས་ཆམ་
ལ་ཕབ་སྟེ་མི་འགྱུར་བློན་པོ་བཙོན་དུ་ཟིན་ཏེ་རྒྱལ་པོ་གདན་ས་ཟིན་ཏེ་རིག་པ་རང་ས་ཟིན་ཏེ་མི་འགྱུར་བའོ། །དང་བཅུ་དྲུག་གོ༔
ཚད་ནི་གདིང་བཞིའི་རྣལ་འབྱོར་རོ༔ གོང་ལྟར་རོ་ བར་དོ་ འོད་རིག་པ་ལ་འཇུག་རིག་པ་འོད་ལ་ འཇུག་
རིག་པ་འབྱུང་བ་ལས་གྲོལ་སེམས་འཁྲུལ་པ་ལས་ གྲོལ་ ལྷུན་གྲུབ་རང་གི་ས་ལ་ངེས་པ་རྙེད་ནས་རང་གི་འདུག་ཚུལ་དུ་
35

བི་མ་སྙིང་ཐིག
ཤེས་པ་ནི་ མཐར་ཕྱིན་ནོ༔ གྲོལ་ས་ཐོག་མ་ གང་ ཀ་དག་གི་ངང་དུ་གྲོལ་བ་ ཡིན་པའོ༔ ཉམས་སུ་
ལེན་པ་རྣམ་གཉིས་ཏེ༔ འབད་ཆུང་ རྩོལ་བ་མེད་པར་ ཤེས་རབ་ ཀྱིས་ རང་གྲོལ་བ་དབང་པོ་རབ་
དང༌༔ རྩོལ་ཏེ་ ལུས་སེམས་ཀྱི་ གནད་ གཟིར་ རང་ གྲོལ་ བ་བློ་དམན་པ་གཉིས་ ལོ༔ ཤེས་པས་
གྲོལ་བ་གཉིས་ཡིན་ཏེ༔ སྣང་བ་ཁྲེགས་ཆོད་ ལ་གདམས་ཏེ་ཕྱིའི་ཡུལ་སྣང་ཐམས་ཅད་རང་ལས་བྱུང་ཞིང་རང་གི་
ངང་དུ་གྲོལ་ཙམ་ན་ཕྱི་རོལ་གྱི་སྣང་བ་ངན་པའི་བློ་སྐྱེ་མི་སྲིད་དེ་རིགས་སྣང་མཐོང་བའི་གནད་ཀས་དཔེར་ན་ཆུའི་འོལ་ཁ་བསྒྱུར་
བ་ལྟ་བུ་དབྱིངས་དང་མ་བྲལ་བ་ ཉམས་ལེན་དང་༔ རིག་པ་ཐོད་རྒལ་ ལ་གདམས་ཏེ་དེ་ལྟར་སྣང་བ་ལ་གོམས་
པས་རིག་པ་ཅེར་མཐོང་སྣང་བ་ཅེར་གྲོལ་ཤེས་པ་རང་ཡན་དུ་བསྒོམས་པས་ཡེ་ཤེས་སྒོམ་དུ་ཤེས་ཏེ་འབད་ཅིང་ལུས་ཀྱི་གནད་
གཟིར་བའི་དགོས་པ་དེ་ཉིད་ལ་ཆོད་པའོ། །གཉིས་ཡིན་ནོ༔ རྩོལ་བ་ཅན་དེ་རྣམ་པ་གསུམ༔ འདུག་སྟངས་གསུམ་
ལ་ ཤེས་པ་བྱིངས་ན་སྐྱེས་བུའི་རྒྱང་ཐབས་ཏེ་རྟག་ཏུ་རྒོད་ན་དྲང་སྲོང་གི་འདུག་སྟངས་བྱིང་རྒོད་གང་ཡང་མེད་ཙ་ན་གླང་པོ་
ཆེའི་འདུག་སྟངས་བྱའོ། །གཞི་བཅའ་ སྟེ༔ མི་འགུལ་ གསུམ་ གྱིས་ ལུས་མ་འགུལ་བས་མིག་མི་འགུལ་དེ་མ་འགུལ་
བས་རིག་པ་མི་འགུལ་བའོ དེ་ནས་ཤེས་པ་རང་ས་ཟིན་པའོ། །གཏན་ལ་ ཕབ༔ སྡོད་པ་ གསུམ་ གྱིས་ དབྱིངས་སྡོད་
པས་རིག་པ་སྡོད་དེ་སྡོད་པས་འགྲོ་འོང་ཆད་སྟེ་ལས་ཀྱི་རླུང་ཟད་ཡེ་ཤེས་ཀྱི་རླུང་ཟིན་པའི་རྟགས་རིག་པ་སྡོད་པས་གཞི་མ་
འདེགས་པས་ཆོས་ཉིད་རྐྱེན་བཞི་ལས་གྲོལ་བའི་རྟགས་སོ། །ཚད་རྣམས་བཟུང་༔ གྲོལ་བ་གསུམ་གྱིས་ དབྱིངས་
འབྱུང་བ་ལས་གྲོལ་དེས་ས་རྡོ་ལ་སོགས་འབྱུང་བའི་སྣང་བ་འགག་རིག་པ་རླུང་ལས་གྲོལ་ཏེ་མི་འགྱུར་བར་སྡོད་ལུས་རྐྱེན་ལས་
གྲོལ་ ཏེ་ གནད་ གཟུང་ མི་དགོས་ པར་ ཇི་ ལྟར་ བྱས་ ཀྱང་སྣང་བ་ཟིན་ པའོ། །ཡིད་ ཆེས་ བྱ༔ སྨིན་ པ་ གསུམ་ གྱིས་
དབྱིངས་སྨིན་པས་ཁ་དོག་ལྔ་མ་འདྲེས་བར་འཆར་ཐིག་ལེ་སྨིན་པས་ནང་དུ་སྐུ་རེ་རེ་རིག་པ་སྨིན་ལས་གར་གཏད་དུ་སྡོད་པ་ནི་
ཕྱིར་མི་ལྡོག་པའོ། །བརྟན་པར་བྱ༔ ཐོབ་པ་གསུམ་གྱིས་མཐར་ཕྱིན་ དབྱིངས་གཞལ་ཡས་ཁང་དུ་ཐོབ་པ་དང་རིག་
པ་གཏན་གྲོལ་དུ་ཐོབ་པ་དང་འཁྲུལ་རྐྱེན་སྣ་ཚོགས་དབྱིངས་རིག་ཏུ་ཐོབ་པ་ནི་དེ་ལས་ཡར་གཤེགས་ཀྱང་ཤུལ་མེད་པ་ཞེས་བྱའོ་
པའོ༔ ལེའུ་བརྒྱད་ཀྱིས་ གཞུང་དོན་རྫོགས༔ ཨི་ཏི༔ རྒྱ་རྒྱ་རྒྱ༔ རིག་པ་རང་གྲོལ་ཞེས་བྱ་བའི༔ རྒྱུད་དེའི་
ཚིག་དོན་ བདུན་གྱིས་ གསལ་བར་བྱ༔ ངོ་བོ་རང་ རང་ཤར་ལ་སོགས་པའི་རྒྱུད་ཚིག་ གཞན་གྲོལ་
བར་བྱེད༔ ངེས་ཚིག་མ་རིག་སོགས་ འཁྲུལ་པའི་རྟོག་པ་དུ་མས་དམ་དུ་ བཅིངས་པ༔ གཞན་ལ་མ་ལྟོས་པར་
རང་གིས་ གྲོལ་བས་ རང་གྲོལ་ཞེས༔ དབྱེ་ན་རྣམ་པ་གསུམ་ཡིན་ཏེ༔ སྣང་བ་རང་སར་གྲོལ་ ཕྱིར་རིག༔
གཞན་ ལ་ ལྟོས་ པ་མེད་པས་ མཐའ་རྣམས་འགགས་ཕྱིར་རང་༔ སྣང་བ་ སྤྱི་རང་ སེམས་ཀྱི་
མཚན་ཉིད་ ཐེ་ཚོམ་ གཅོད་པས་གྲོལ༔ དཔེར་ན་སྤྲུལ་མདུད་རང་གྲོལ་བཞིན༔ དགོས་པ་རྣམ་པ་
36

དུང་ཡིག་ཅན་རྒྱུད་ཀྱི་ཁོང་དོན་བསྡུས་པ།
གཉིས་ཡིན་ཏེ༔ རྒྱུད་གཞན་ཐེ་ རང་ཤར་གྱི་ ཚོམ་གཅོད་པས་རང་༔ རྟོག་མེད་རིག་པ་རང་ཤར་གྲོལ༔
ཁོང་དོན་མན་ངག་ དུ་ཞེ་ན་ རྣམ་གསུམ་སྟེ༔ གཅིག་པུ་གྲོགས་དང་བྲལ་བར་འདུག་པས་རང༔ རང་
གཅིག་པུར་འདུག་པས་ཐམས་ཅད་གྲོགས་སུ་ཤར་ཏེ་རིག་པ་ཡང་གཅེར་བུ་ཕྱུངས་པ་ཞེས་བྱའོ། །ལུག་རྒྱུད་རྟེན་མེད་མཁའ་
ལ་ཕྱུངས་པས་ རིག༔ རིག་པ་ལུས་ལ་མི་བཞག་པར་མཁའ་ལ་ཕྱུངས་ཏེ་དེ་ཉིད་ལ་བལྟས་པས་ཡེ་ཤེས་རྩལ་དང་འོད་དུ་འཆར་
ཆོས་ཉིད་ཀྱི་རྩལ་ལུ་གུ་རྒྱུད་སྐུའི་རྩལ་ཐིག་ལེ་འཆར་དེ་ཡང་དང་པོ་ཤེས་ལ་ཐབས་ཀྱི་རིག་པས་ སྣང་བ་ཅེར་བཞག་
དེ་ཡང་འོད་དང་ཐིག་ལེ་དང་རིག་པ་ཉིད་ལ་བདག་ཏུ་འཆིང་བའི་བློས་མི་གཟུང་བར་རང་སྣང་རང་གྲོལ་དུ་སྣང་བ་ཐམས་ཅད་
ཐད་ཀར་གཅོད་པའོ། །དབྱིངས་སུ་ཤར་བར་གྲོལ༔ ལེའུ་དགུ་ཡིས་རྒྱུད་གཞུང་དོན་རྣམས་རྫོགས༔ ཨི་ཏི༔ རྒྱ་
རྫོགས་པ་རང་བྱུང་ཞེས་བྱ་བའི༔ དོན་བདུན་ཏེ་ ངོ་བོ་དབང་བཞིན་འབྲས་བུ་རྫོགས༔ རང་ལ་གནས་པའི་
ངེས་ཚིག་རང་ལས་བྱུང་ཕྱིར་ གཞན་ནས་བཅུག་པ་ལྟ་བུ་མིན་ བསྐུར༔ དབྱེ་བ་རྣམ་པ་གསུམ་ཡིན་ཏེ༔
མ་བསྐུར་གཞི་ལ་གནས་པས་རྫོགས༔ བློ་རབ་ལ་བསྐུར་རྒྱུ་མེད་པར་བསྟན་ གཞན་མིན་ དེ་ཡེ་ནས་རང་ལ་
ཡོད་པའི་གནད་ཀས། ཉིད་ལས་བྱུང་པས་རང་༔ རྫས་བཅས་ ཕྱི་རྫས་ལ་བརྟེན་ནས་དམན་པ་རྣམས་གྲོལ་བར་བྱེད་
པས་ བསྐུར་དུ་ཡོད་ཕྱིར་བྱུང་༔ བྱིན་རླབས་རྒྱུན་མི་ཆད་པས་ དཔེར་ན་ཆུ་བོའི་རྒྱུན་ལྟ་བུ༔ དགོས་པ་རྣམ་
པ་གཉིས་ཡིན་ཏེ༔ མཚོན་པ་རྫས་ཀྱིས་ དབང་པོ་དམན་པ་རྣམས་ལ་རྫས་ཀྱིས་ བརྡ་དོན་རྟོགས༔ རིག་པ་
རྩལ་ གྱིས་ བློ་རབ་ལ་རིག་པའི་རང་ངོ་སྤྲད་པས་ རང་བྱུང་རྙེད༔ ཁོང་དོན་མན་ངག་གསུམ་ཡིན་ཏེ༔ ཕྱི་
ནང་དབང་ ཆ་རྫས་དང་དཀྱིལ་འཁོར་ལ་བརྟེན་པ་ ནི་རྣམ་གཉིས་ཀྱིས༔ དབང་པོ་རྟུལ་པོ་ སྔགས་ཀྱི་སྐལ་
བ་དང་ལྡན་པ་རྣམས་འཇུག་པའི་དགོས་པ་ཡོད་ གཞུག་པར་བྱ༔ གསང་བ་ རིག་མ་ལ་བརྟེན་པ་ ཤེས་རབ་
ཡེ་ ཤེས་ ཀྱིས༔ ཆགས་ པ་ཅན་རྣམས་ སྙོམས་འཇུག་གི་བདེ་བ་ལ་བརྟེན་ནས་རིག་པའི་བདེ་བ་ལ་ལྟ་རུ་གཞུག་
ལམ་དུ་ དྲང་༔ རང་ རིག་ཡོངས་རྫོགས་ ཚིག་དབང་ཞེས་བྱ་སྟེ་གདམས་པ་དངོས་ཀྱིས་ དབང་ཆེན་གྱིས༔
སྐལ་ལྡན་ ལ་ལུས་ཡུལ་རིག་པའི་ གནད་ཀྱི་མན་ངག་བསྟན༔ དེ་ཉིད་རྣམ་པ་གསུམ་ཡིན་ཏེ༔ ལུས་ནི་
ལུས་དྭངས་སྙིགས་འབྱེད་པར་བྱེད་པས་ན་སྐུ་གསུམ་གྱི་གནད་ཡིན་ཏེ་དང་པོ་མའི་མངལ་དུ་མ་ཚུད་པའི་དུས་ཆོས་སྐུར་གནས་དེ་
ནས་མེར་མེར་པོ་སོགས་ན་ཟླ་བ་བཅུའི་བར་ལ་ལོངས་སྐུ་སྟེ་ཤེས་པ་ནང་གསལ་བཙས་ནས་སྤྲུལ་སྐུ་དྲག་པོའི་གཟུགས་བྱེད་པའོ། །
དལ་བྱེད་སྐུ་གསུམ་རྫོགས༔ རྩ་ནི་འགུལ་བྱེད་བྱང་ གཡས་ན་ཐབས་ཀྱི་རྩ་སྟེ་ཡེ་ཤེས་སྐྱེ་བའི་རྒྱུ། གཡོན་ན་ཤེས་
རབ་ཀྱི་རྩ་སྟེ་རྟོགས་པ་འཆར་ སེམས་རང་༔ མིག་ནི་ལྟ་བྱེད་སྒྲོན་མ་བྱུང་༔ གཡས་ན་ཡེ་ཤེས་ཀྱི་རླུང་གི་ཆ་གསེར་
གྱི་རླངས་པ་ཙམ་ལས་འོད་དང་ཐིག་ལེ་སྟོང་པ་གཡོན་ཤེས་པའི་རྩ་རྟ་རྔ་བཅུར་གཤགས་ཙམ་གྱི་ཆ་ལས་ཤེས་རབ་རང་བྱུང་གི་
37

བི་མ་སྙིང་ཐིག
སྒྲོན་མ་དང་རྒྱང་ཞགས་ཆུའི་སྒྲོན་མ་གཉིས་དབུས་རླུང་གི་ཟེར་ཏིལ་འབྲུའི་བདུན་ཆ་ཙམ་ལས་ཚངས་པའི་བུ་གར་རིག་པ་རྟོག་པ་
མེད་པའི་མདངས་རྒྱུའོ། །རླུང་གི་ཆ་ལ་རྣ་བ་གཉིས་ནས་རྒྱུ་སྟེ་རྟགས་སུ་མནན་པས་སྒྲ་འོང་ངོ༌། །ལུང་ ཆེན་ བརྒྱད་ ཀྱིས་
གཞུང་དོན་རྫོགས༔ ཨི་ཏི༔ རྒྱ༔ ཀུན་ཏུ་བཟང་པོ་ཀློང་དྲུག་གི༔ རྒྱུད་ཀྱི་ཚིག་དོན་བཤད་པར་བྱ༔ ངོ་བོ་ཆོས་
ཉིད་ རང་གི་རིག་པ་ གཅིག་པུར་སྡུད༔ ངེས་ཚིག་རྣམ་པ་གཉིས་ཡིན་ཏེ༔ ཟད་ཅིང་བྲི་བ་མེད་ཕྱིར་ ཆོས་
དབྱིངས་རྒྱ་ཆེ་བ་ལ་མཐའ་ཡས་པས་ ཀློང་༔ འགྲོ་དྲུག་གནས་སུ་དག་ཕྱིར་དྲུག༔ དབྱེ་བ་དག་ནི་བཞི་ཡིན་ཏེ༔
རྣམ་དག་ ཤེས་རབ་ཀྱིས་ དབྱིངས་སུ་སྐྱེལ་བས་ཀློང་༔ རིགས་དྲུག་ གི་སྐྱེས་གནས་དག་པར་བྱེད་པས་
གཏན་ནས་སྤྲུག་ཕྱིར་དྲུག ཡུལ་རྐྱེན་རང་སར་གྲོལ་བས་ཀློང་༔ རྣམ་དག་དུ་ འཁྲུལ་པ་གློ་བུར་གྱི་ཆོས་
མ་དག་ ཕྱིར་དྲུག༔ དཔེར་ན་ཁྱུང་ ཆེན་ Kཐད་ཀར་གཅད་དེ་འགྲོ་བ་བཞིན་ མཁའ་ ལྡིང་ འདྲ༔ དགོས་པ་
རྣམ་པ་གཉིས་ཡིན་ཏེ༔ འཁོར་བའི་ ཉོན་མོངས་པ་ རྦ་ཀློང་སྐེམས་པས་ཀློང་༔ འཁྲུལ་པའི་རྒྱུད་པ་
རྩད་གཅོད་དྲུག ཁོང་ དོན་མན་ངག་རྣམ་གཉིས་ཏེ༔ རིགས་དྲུག་ གི་སྐྱེས་གནས་རང་དག་ལ་གཏོང་བའི་
ཐབས་ འབྲོས་ཁུངས་གཅོད་པས་དྲུག༔ རང་སྣང་ལྷུག་ ཉམས་སུ་ལེན་པས་དབྱིངས་རིག་འདུ་འབྲལ་མེད་པ་
པར་འདུག་པས་ཀློང་༔ དེ་ཡི་མན་ངག་རྣམ་གསུམ་སྟེ༔ འགྲོ་དྲུག་འགྲོས་ སྐྱེ་བ་བཞི་ ཁུངས་བཅད་
པས་ཡུལ་ གཟུགས་སོགས་ དྲུག་རྣམ་པར་དག༔ རང་སྣང་ལྷུག་པར་ཤར་བས་འབྱུང་ ས་ཆུ་མེ་རླུང་
བཞིའི་རྐྱེན་དང་བྲལ༔ ལུས་ཀྱི་གནད་གསུམ་ སྙིང་རྩ་མིག་གི་དེ་ཉིད་ གཟིར་བས་འཁྲུལ་པ་ དག་
པར་བྱེད་ ཕྱགས་མས་བཏབ༔ རིག་པའི་འབྲོས་ཁུངས་ མ་རྟོགས་པའི་ཡུལ་ཡུལ་ཅན་ གཏིབས་པས་
འཁོར་བའི་རྡོས་ཐག་བཅད༔ གནད་གསུམ་ མིག་ གཅིག་ཏུ་དྲིལ་བས་གཏད་སའི་འབེན་ རྡོ་རྗེ་ལུ་
གུ་རྒྱུད་ དང་ཕྲད༔ སྐབས་ནི་རྣམ་པ་དྲུག་དག་གིསཿ གཞུང་གི་ཚད་རྣམས་རྫོགས་པའོ༔ ཨི་ཏི༔ རྒྱ སྐུ་
གདུང་འབར་བ་ཞེས་བྱ་བའི༔ དོན་ལ་བདུན་ ངོ་བོ་ མི་འགྱུར་ ཡེ་ཤེས་ སྟོང་པ་རྒྱ་ཡན་གྱི་ལྟ་བ་ སོ༔
ངེས་ཚིག་སངས་རྒྱས་ཐམས་ཅད་ཀྱི༔ བརྒྱུད་པ་ རང་ལ་ཡོད་ཚུལ་ གཏན་ལ་འབེབས་པའི་ཕྱིར༔ སྐུ་
གདུང་འབར་བ་ཞེས་བྱའོ༔ ཞེས་བྱ་སྟེ་རང་གི་རྟགས་བཞི་ཡིན། དབྱེ་བ་རྣམ་པ་གསུམ་ཡིན་ཏེ༔ སྐུ་གསུམ་གཏན་
ལ་ འབེབས་ པས་ སྐུ༔ ལྟ་བ་ རང་བྱུང་ ཡེ་དག་ཆེན་པོའི་དགོངས་པ་ འགྱུར་མེད་ གདུང་ ༔ སྒྲོན་མས་
རང་གི་ ལུས་རྣམས་ཁྱབ་པས་འབར༔ དཔེར་ན་རྒྱལ་ རིགས་བཙུན་ལ་སྤྱོད་པ་ཆེན་པོ་ པོ་ལྟ་བུའོ༔
དགོས་པ་རིག་ ཉམས་སུ་བླངས་ པའི་རྟགས་རྣམས་སྟོན༔ ཁོང་དོན་མན་ངག་རྣམ་གསུམ་སྟེ༔ གནད་

དུང་ཡིག་ཅན་རྒྱུད་ཀྱི་ཁོང་དོན་བསྡུས་པ།
གསུམ་ གྱིས་ཉམས་སུ་བླངས་པའི་སྟོབས་ཀྱིས་ གོམས་ཚད་རྒྱུད་ཉིད་སྨིན་པས་སྐུ༔ དག་པའི་མཁའ་ལ་
ནམ་མཁའ་དང་རིག་པ་མིག་གསུམ་མི་འབྲལ་བས་ གཟེར་ཆེན་ཐེབས་ པས་ གདུང་༔ ཉམས་བླངས་ རང་
ཉམས་གོང་ནས་གོང་དུ་འཕེལ་བ་ གོམས་ པའི་ རྟགས་ དང༌ ལྡན་ པས་ འབར༔ གནད་ གསུམ་ མན་ ངག་
ཉམས་སུ་བླངས་པས་གོམས་ ཚད་ལ་ནི༔ ལུས་ནི་ སྐུ་གསུམ་ རང་ལུས་པས༔ འབྲས་བུ་ཕྱིར་མི་ལྡོག་པར་
བསྟན༔ བག་རྡུལ་དེངས་པའི་ནམ་མཁའ་ལ༔ གཞན་ནས་མ་བཙལ་བར་སངས་རྒྱ་བའི་དགོས་པ་ཡོད་ རྟེན་དང་
བྲལ་ བའི་ རིག་ པ་ གཏད༔ རྡོ་རྗེ་ལུ་གུ་རྒྱུད་དེ་བསྒོམས་པའི་ཚེ་ཚིག་རྣམས་ལའང་སྐུ་དང་ཐིག་ལེའོ། །ཉམས་ བླངས་
གོམས་ པའི་ རྟགས་ ནི་ རྣམ་ གསུམ་ སྟེ༔ ཕྱི་ ལུས་ དང་ ནང་ ངག་ དང་ སེམས་ ཀྱི་ གསང་བ་
རྟགས་ཡིན་ནོ༔ ལུས་ཀྱི་རྟགས་ནི་རྣམ་པ་གཉིས་ཡིན་ཏེ༔ སྔོན་ ཕུང་པོ་ཡོད་ཀྱི་བར་ དུ་རྟགས་དང་
ཕྱིས་ ཕུང་པོ་བོར་བའི་ ཀྱི་རྟགས་ཡིན་ནོ༔ སྔོན་དུ་རིག་པའི་གནད་གཟིར་གོམས་པ་ཡིས༔ འདི་དག་
རྣམ་ནི་འདོད་པ་མེད་ཀྱང་འབྱུང་༔ 
ཆོས་ཉིད་སྣུམ་དང་ལྡན་པས་ལུས་ལ་སྣུམ་ཤ་ཆགས༔ 
སྐྱེ་མེད་རྩ་བ་
མཐོང་བས་ལུས་ཀྱི་འབུ་སྲིན་དེངས༔ 
ཡེ་ཤེས་རླུང་ཚད་ཟིན་པས་གཟུགས་མེད་རླུང་ལྟར་མགྱོགས༔ རྡོས་
བཅས་འཁྲུལ་པ་ཞིག་ པས་ ཕྱི་ནང་གི་འཁྲུལ་པ་རང་སར་དེངས་བས་ ཤིང་བལ་འདབ་ལྟར་ཡང་༔ རང་
ལུས་སྐུ་རུ་གྲོལ་ ཤ་ཁྲག་མི་སྣང་བས་ བས་མཁའ་ལ་བྱ་ལྟར་འགྲོ༔ སྔོན་དུ་འདི་དག་འདོད་པ་མེད་ཀྱང་
འབྱུང་༔ རིགས་ ཀྱི་བུ་དེ་ མྱ་ངན་འདའ་ བའི་ ཚེ༔ ཕྱིས་ཀྱི་རྟགས་ནི་ དབྱིངས་ཉིད་ སྨིན་པའི་རྟགས་ སུ་
ཕུང་པོ་ལ་འཇའ་ཟུག་པ་སོགས་ འོད་རྣམས་འབྱུང་༔ ཐིག་ལེ་སྨིན་པའི་རྟགས་སུ་ རིགས་ལྔའི་ གདུང་
ཡོང་སྟེ༔ སྐུ་གསུམ་ས་ལ་གོམས་པས་ ར་ལྷའི་གཟུགས་ སྐུ་ཡང་འབྱུང་༔ དེ་ལྟར་རྟགས་ནི་མི་འདོད་བཞིན་
དུ་ གང་ཟག་འདྲེན་པའི་དོན་དུ་ འབྱུང་༔ ངག་གི་ སྣང་རྟགས་ སར་རྣམ་པ་འདི་དོན་ཉིད་ཡིན་ནོ༔ ཆོས་
ཉིད་མ་དང་གོམས་པས་ཅི་སྨྲས་གཞན་ལ་ཕན༔ གཞན་ལ་ནུས་པ་འཇུག་ཅིང་བྱིན་རླབས་སྐྱེ་ འཇིག་རྟེན་སྣང་
བ་ནུབ་པས་འཁྲུལ་བའི་ཚིག་མི་འབྱུང་༔ རྒྱ་ལ་བྱུང་ཡང་གཞན་དོན་དུ་འགྱུར་ སྤྲོས་བྲལ་ཆོས་ཉིད་རྟོགས་པས་
ལྐུགས་པ་ལྟ་བུར་འགྱུར༔ འདི་དག་རྣམས་ནི་རང་བཞིན་བབས་ཀྱིས་འབྱུང་༔ གསང་བ་ སེམས་ཀྱི་ལས་
སུ་འདི་ལྟ་བུ་ཡང་འབྱུང་༔ ཐེག་ཆེན་དོན་དང་ཕྲད་པས་འགྲོ་ལ་ རང་བཞིན་གྱིས་ སྙིང་རྗེ་སྐྱེ༔ འཁྲུལ་
སྣང་ཞེན་པ་འགགས་པས་གང་བསམས་ཡུལ་དེར་ཕྱིན༔ ཤེས་བྱ་རྒྱུད་ལ་ཤར་བས་ ཕ་རོལ་གྱི་སེམས་ཤེས་
པ་སོགས་ མངོན་ཤེས་དྲུག་ཀྱང་འཆར༔ སྣང་སྲིད་སྟོང་པར་ཤེས་པས་ དངོས་པོའི་མཐའ་ཟད་པས་ཤེས་པ་

བི་མ་སྙིང་ཐིག
པགར་གཏད་སར་མེར་གྱིས་འཇུག་ནུས་ གང་གཏད་ལྷན་གྱིས་འཇུ༔ སེམས་ཉིད་མཁའ་ལ་ཕྱུངས་པས་ཆུ་ལ་
ཉ་ལྟར་ བྱིང་བ་མེད༔ ཅིར་སྣང་ཆོས་སྐུར་གྲོལ་བས་ རི་ ལ་ ཐོགས་མེད་དུ་ ཟང་ ཐལ་ ལོ༔ ལེའུ་
གསུམ་གྱིས་གཞུང་ཚད་རྫོགས༔ ཨི་ཏི༔ རྒྱ་རྒྱ་རྒྱ༔ རིན་ཆེན་སྤུངས་པ་ཞེས་བྱ་བའི༔ རྒྱུད་ལ་བདུན་ཏེ་ ངོ༌
བོ་ རིག་པའི་ ཡོན་ཏན་སྐྱེད་པར་བྱེད༔ ངེས་ཚིག་རྣམ་པ་གཉིས་ཡིན་ཏེ༔ དབྱིངས་རིག་ ཡོན་ཏན་
རྫོགས་པས་རིན་པོ་ཆེ༔ ངོ་བོ་ལ་ མི་ཟད་ཡེ་ཤེས་རབ་རྫོགས་སྤུངས༔ དབྱེ་བ་རྣམ་པ་གསུམ་ཡིན་ཏེ༔
གཞི་ནས་ དངོས་པོ་རང་གི་ཡོན་ཏན་དུ་བྱུང་བ་ འཁྲུལ་པ་དག་པས་རིན་པོ་ཆེ༔ ཟག་མེད་ཡེ་ཤེས་ཆེན་
པོའི་ དབྱིངས་རིག་གཉིས་མེད་ དོན་སྤུངས་པ༔ འགྱུར་མེད་ ལྟ་བ་མ་འགགས་པ་ གིས་རབ་རྒྱུན་དུ་གནས་
པས་རྒྱུད་དུ་བསྟན༔ དཔེར་ན་ཕྱུགས་པོའི་བང་མཛོད་སྒོ་ཕྱེས་བཞིན༔ ནོར་རྫས་ཅི་འདོད་འབྱུང་བ་དང་འདྲ་
དགོས་པ་ཡོན་ཏན་ ཨ་ནུ་དབྱིངས་དང་རིག་པ་ལྟར་སྣང་བ་དང་སྟོང་ཆ་ལ་བཞག་པ་མ་ཡིན་ ཚད་རྣམས་འཛིན༔
ཁོང་དོན་མན་ངག་རྣམ་གཉིས་ཏེ༔ ཡོན་ཏན་དུ་མ་རྫོགས་པའི་རིག་གནད་ གཟིར་ཞིང་ཉམས་སུ་བླང་བ་
དང་༔ རྒྱ་ཆེ་ འཁྲུལ་སྣང་འགགས་ཏེ་རིག་པའི་སྣང་བ་ ཟད་པ་མེད་པའི་དབྱིངས་རིག་སྤུངས༔ རིག་པ་ཉིད་
ཀྱི་ ཆོ་འཕྲུལ་ སྣ་ཚོགས་སུ་སྣང་ཞིང་འཆར་བ་ རིན་ པོ་ཆེ༔ འཁྲུལ་པ་ཉིད་ ཀྱང་ དེ་ ཡི་རྩལ་དུ་ སྣང་༔
སངས་རྒྱས་ཉིད་ཀྱི་མཛད་པ་དུ་མ་ཡང་༔ རིག་པའི་རྩལ་ཏེ་དེ་ཉིད་རང་གི་ངང་༔ རིག་པའི་གནས་དེ་སྙིང་
ཡིན་པས༔ ཆོས་ཀྱི་སྐུ་ཡང་སྙིང་ཁར་གནས༔ རིག་པ་རྟོག་མེད་དུ་ཡོད་ རིག་པའི་ལམ་ནི་རྩ་ཡིན་པས༔ ཐིག་
ལེ་ཉག་གཅིག་རྩ་ རྡོ་རྗེ་ལུ་གུ་རྒྱུད་ཕྲ་ལ་བྲེང་ཆགས་པ་ ནས་ འགྱུ༔ རིག་ པའི་ སྒོ་ནི་མིག་ སྐྱོན་མེད་
ཡིན་པས༔ ལྟ་བ་ རིག་པ་ཉིད་མིག་གིས་མཐོང་བས་ལྟ་བ་ཟེར་ ཁྱབ་ཆེ་མིག་ནས་འཆར༔ རིག་པའི་ཡུལ་ནི་
མཁའ་ སྤྲིན་མེད་ ཡིན་པས༔ གཟུང་དཀའ་ རིག་པ་ ཁྱབ་གདལ་ནམ་མཁར་ཟིན༔ རིག་པའི་
ལྟོས་ནི་ འདི་ལ་སྣང་བས་ འཁོར་བ་ སྟེ༔ གཟུང་དཀའ་ ཉག་གཅིག་ཆ་ ཕྲ་ཀུན་ཏུ་ཁྱབ༔ རིག་པའི་
དགྲ་ གྲོགས་ཟེར་བའང་ ནི་མྱང་འདས་ཏེ༔ གནད་གཟིར་རིག་ངོ་སྟོང་གསལ་མཐོང་༔ རིག་པའི་གོལ་
ས་ སྐུ་ གསུམ་སྟེ༔ འབྲས་བུ་ལ་ ཞེ་འདོད་ ཀྱིས་ མཐར་ ནི་ ལྟུང་བར་འགྱུར༔ རིག་པའི་སྒྲིབ་པ་
བློས་བྱས་ཀྱིས་ ལྟ་ སྒོམ་ མེད་པ་ལ་བདག་ཏུ་འཛིན་པ་རྣམས་ སྟེ༔ བྱས་ པ་ རྣམས་ནི་ འཇིག་ པའི་ རྒྱུ
རིག་པའི་ རང་སྣང་དུ་མ་ཤེས་ན་ འཁྲུལ་པ་འོད་ཡིན་ཏེ༔ གཞན་འབྱུང་ གཉིས་འཛིན་གྱིས་འཁོར་བར་
འཁྲུལ་པའི་རྩ་བ་ཅན༔ དབྱིངས་ཀྱི་གནས་ནི་ཙིཏྟ་ ཚོན་སྣ་ལྔའི་གྲུ་གུ་བསྡོགས་པ་ལྟར་ སྟེ༔ ནམ་མཁའི་

དུང་ཡིག་ཅན་རྒྱུད་ཀྱི་ཁོང་དོན་བསྡུས་པ།
ཁམས་ ནི་ ཟབ་ཅིང་རྒྱ་ཆེ་བའི་ཡེ་ཤེས་ སྙིང་ ན་ གནས༔ དབྱིངས་ ཀྱི་ ལམ་ འགུལ་བ་དང་བཅས་པ་
ནི་རླུང་ཡིན་པས༔ ཤེས་པའི་དྭངས་མ་ ནམ་མཁར་ འོད་དུ་གསལ༔ དབྱིངས་ཀྱི་སྒོ་ནི་མཛོད་སྤུ་ནས༔
དང་པོ་ མཐིང་ཁ་ གོམས་པས་ལྔ་ལྡན་ ཁྱབ་ཆེན་ཤེས་པའི་གྲོགས༔ དབྱིངས་ཀྱི་ཡུལ་ནི་མིག་ཡིན་
པསཿ མཐོང་བྱེད་ མིག་ ཟུར་ ལ་ མནན་པས་ རྒྱུན་དུ་ གནས༔ དབྱིངས་ཀྱི་ཟད་ ས་ འབྱུང་
རྐྱེན་ ནམ་ མཁའ་ སྟེ༔ རིས་ མེད་ ཡུལ་ ལ་ འོད་སྐུ་ཐིག་ལེ་སོགས་ ཁྱབ་པར་ གདལ༔ དབྱིངས་ ཀྱི་
འབྲས་བུ་ ལུས་ ཡིན་པསཿ འདི་ཉིད་དུ་རྟོག་པ་མེད་པས་ མཐོང་བྱེད་འཁྲུལ་སྣང་འདི་ལ་ ཕྱིས་རེ་བ་མེད་
པར་ གཅོད༔ དབྱིངས་ཀྱི་གོལ་ས་འོད་ཡིན་པས༔ རང་སྣང་དུ་མ་ཤེས་ན་ གསེར་སྒྲོག་ཐག་སྒྲོག་འཆིང་
བར་མཉམ༔ དབྱིངས་ཀྱི་གྲོགས་ནི་འབྱུང་ལྔ་བསཿ རྐྱེན་འོད་དུ་གྲོལ་འབྱུང་ལྔ་ ཟད་པས་འཁྲུལ་པའི་ཞེན་
ཡུལ་འགགས༔ དེ་ཕྱིར་ཡོན་ཏན་ཐམས་ཅད་ནི༔ དབྱིངས་ ཡུལ་ དང་རིག་ ཡུལ་ཅན་ པར་ ལ་
སྤུངས་པས་སྤུངས༔ ལེའུ་ལྔ་ཡི་གཞུང་ཚད་རྫོགས༔ ཨི་ཏི༔ རྒྱ་རྒྱ་རྒྱ༔ ནག་མོ་ཁྲོས་མ་ཞེས་བྱ་བས༔ ངོ་བོ་
འདི་བསྟན་པ་བསྲུང་བའི་དོན་དུ་ འགལ་བྱེད་ཆམ་ལ་འབེབས༔ ངེས་ཚིག་རྣམ་པ་གཉིས་ཡིན་ཏེ༔ མི་འགྱུར་
ཡེ་ཤེས་ནག་མོ་ལཿ དུག་གི་རྩ་གཅོད་ཁྲོས་མ་ཡིན༔ དབྱེ་བ་རྣམ་པ་ལྔ་ཡིན་ཏེ༔ གཏི་མུག་ཁྲོས་པས་ འི་
རྒྱལ་མོ་ཤ་ལ་དབབ་ ཨེ་ ཀར་ གཅིག༔ ང་ རྒྱལ་ ཁྲོས་ པས་ འི་རྒྱལ་མོ་སྲོག་ལ་དབབ་ ཙ་ ཏིར་ བྱུང་༔
འདོད་ཆགས་ཁྲོས་པས་ འི་རྒྱལ་མོ་ཁྲག་ལ་དབབ་ བདག་གཞན་དཔལ༔ ཕྲག་དོག་ཁྲོས་པས་ འི་རྒྱལ་མོ་
དབུགས་དབབ་ མི་ འགྱུར་ ནག༔ ཞེ་ སྡང་ ཁྲོས་ པས་ འི་རྒྱལ་མོ་རུས་ལ་དབབ་ འབྱུང་ ཁུངས་ མོ༔
དཔེར་ན་ གཅོད་པར་བྱེད་ སྤུ་གྲི་ལྟ་བུའོ༔ དགོས་པ་ སངས་རྒྱས་ཀྱི་ བསྟན་པ་དམ་པ་བསྲུང་༔ར
ཁོང་དོན་མན་ངག་རྣམ་པ་གསུམ༔ ཁྲོས་པའི་དུས་ཚོད་མན་ངག་ ཟླ་བས་འབྱེད་ དང༌༔ བསམ་པ་
གནག་ པའི་ མན་ ངག་ བསམ་ལེ་མས་འགྲུབ་ དང༌ ༔ མོ་ སྟེ་ སྒོང་ཐུན་དུག་ ཐུན་ མདོའ་ཐུན་
དྲུག་མན་ངག་གོ༔ དུས་ཚོད་ དཔྱིད་ཟླ་སོགས་ ར་བཞི་བརྒྱད་དང་དྲུག བཅུ་བཞི་བཅུ་དགུ་གོ་རིམ་
བཞིན༔ ཐུན་དང་སྦྱོར་ཀ་བྱ་ དཔྱིད་ཟླ་ འབྲིང་ པོའི་ བཞིའི་ མར་ ངོ༌ ཉི་ཤུ་ གཉིས་ དང༌ ལྔ༔
བདུན་དང་གནམ་སྟོང་གོ་རིམ་བཞིན༔ དཔྱིད་ཟླ་སོགས་ ཐ་ཆུང་བཞི་དང་བརྒྱད་དང་དགུ བཅུ་གཅིག་
བཅས་ཏེ་གོ་རིམ་བཞིན༔ བསམ་པ་ ཐོད་པ་དང་ཁྲག་ རྫས་སྔགས་ བཛྲ་ཏིང་ཏིང་ ཉལ་ལུགས་
ཁ་བྱང་དུ་ལྟ་བ་ སོ༔ ཐུན་དྲུག་ རེ་རེ་ ཡ་ཕྲལ་ གཅིག་ཏུ་ དྲིལ་བ་དང་༔ སྙིང་ དེའི་ནང་ནས་
41

བི་མ་སྙིང་ཐིག
ཐུན་ གཙོ་ སྟེ་ བསད་ མ་མ་ཙ་ཚ་ སྔགས་ བཅུ༔ མ་མ་ཁྲོམ་བློ་སོགས་ ཁྲོམ་བཅུ་བཏབ་སྟེ་ བྷོ་ ཡིས་
འགྲུབ༔ ལེའུ་བརྒྱ་དང་བཅུ་གཅིག་གི༔ གཞུང་གི་ཚད་རྣམས་རྫོགས་པའོ༔ དེ་ལྟར་སྤྲོས་ ལ་དགའ་བ་ལ་
ཏེ་རྒྱུད་ཀྱི་དོན༔ རྣམ་པ་བདུན་དུ་རབ་ཕྱེ་ནས བསྟན་པ་འཛིན་སྐྱོང་བསྲུང་བ་ཡི༔ དོན་དུ་དེ་ཉིད་བསྟན་
པའོ༔ མཆོག་ཏུ་ཉམས་ལེན་གནད་གསུམ་དུ༔ བསྡུས་ཏེ་དྲིལ་ནས་གང་ཟག་ནི༔ གཅིག་གི་ཆ་རྐྱེན་དག་ཏུ་
བསྟན༔ རྒྱུད་རྣམས་ཀུན་གྱི་སྙིང་ཕྱུངས་པས༔ དང་འདྲ་སྟེ་ སྙིང་ཁྲག་ མན་ངག་ དབྱིངས་དང་ རིག་
པར་བྱུང་༔ གནད་གསུམ་ལྡན་པའི་མཆུས་གཞིབས་ནས༔ སྔར་མ་མྱོང་བའི་ ཉམས་མྱོང་ རོ་རྙེད་སྟེ༔
རོ་མྱོང་སྙིང་ལ་མདའ་ཕོག་བཞིན༔ ཕྱི་ཕྱིར་ལྡོག་པ་མ་ཡིན་ནོ༔ གསང་བ་བླ་ན་མེད་པ་ འདི་དོན་མན་ངག་
མི་ཤེས་ པརཿ ཕྱི་ནང་གསང་བར་གདིང་འཆའ་བ༔ དབུལ་བོའི་མཛོད་ ནང་ན་མེད་པ་ཡོད་ལྟར་བྱས་པ་
བུ་སྒོ་བཅུད་འདྲ༔ དེ་ཕྱིར་འདི་ནི་སྙིང་ལ་ཕུར༔ རྒྱུད་ཀུན་སྙིང་ནི་འདིར་ཕྱུངས་པས༔ རྒྱུད་ཚིག་རྣམས་ཀྱིས་
ཅི་ཞིག་བྱ༔ འདི་ཉིད་ཉམས་སུ་ལེན་པར་གྱིས༔ ཨ་ཏི༔ རྒྱུད་ཐམས་ཅད་ཀྱི་ཁོང་སྙིང་ཕྱུངས་པ་དཀར་པོ་དུང་
གིས་བྲིས་པའི་དུང་རིས་མ་ཞེས་ཀྱང་བྱ༔ སྒྲོན་མ་སྣང་བྱེད་ཅེས་བྱ་བ་དུར་ཁྲོད་བྷ་སིང་དུ༔ ཡེ་ཤེས་མདོས་ལུང་
བསྟན་ཏེ་ མཁས་པ་བི་མ་ལས་ རྡོ་རྗེའི་ མཁའ་འགྲོ་མ་རྣམས་ཀྱི་དོན་དུ་མཛད་པའོ༔ ལོང་བའི་སྣ་
ཁྲིད་དང་འདྲ་བ་རྫོགས་སོ༔ གཏེར་ནས་གཏེར་དུ་བཙས་པ་འདི་སྔགས་ཀྱི་སྲུང་བས་སྲུངས་ཤིག༔ འདི་ནི་
འཛམ་བུ་གླིང་གཞན་ན་མེད་པར་ཡིད་ཆེས་སོ༔ ལས་ཅན་གཅིག་དང་འཕྲད་པར་ཤོག༔ ཨི་ཏི༔ རྒྱ་རྒྱ་རྒྱ༔
རྒྱ་རྒྱ་རྒྱ༔ རྒྱ་རྒྱ་རྒྱ༔ ཤུ་བྷཾ༔
42

དུང་ཡིག་ཅན་གྱི་རྒྱབ་ཡིག
༄༅༔ དུང་ཡིག་ཅན་གྱི་རྒྱབ་ཡིག་སྟེ་གནད་ཀྱི་ཡི་གེ་
བཞུགསཿ རྒྱུད་ཀྱི་གནད་ཡིག་
གསང་བ་ཟེར༔
རྒྱ་གར་སྐད་དུ༔ ཨ་ཁུ་ར་ཏན་ཏྲ་ནན་གུ་རྒྱ་ནཱ་མ༔ བོད་སྐད་དུ་རྒྱུད་ཀྱི་གནད་ཚིག་གསང་བ་
ཞེས་བྱ་བ༔ བཅོམ་ལྡན་འདས་གབ་པ་རྣམས་མངོན་དུ་སྟོན་པ་ལ་ཕྱག་འཚལ་ལོ༔ གང་དག་རྒྱུད་ཀྱི་གསང་
བའི་ཚིག་རྣམས་ཀྱི༔ དེ་ཡི་དོན་ལ་ཐེ་ཚོམ་གཅད་པའི་ཕྱིར༔ གསང་བ་དུང་གི་ཡི་གེ་ཅན་ལ་ཡང་༔ ཏིག་ལ་
འབེབས་པའི་སྙིང་ཏིག་སྒྲོན་མ་འདི༔ མུན་པ་རྣམས་ལ་སྣང་བའི་འོད་བཞིན་དུ༔ རྩ་ཏིག་སྙིང་གི་དཀྱིལ་དུ་
ཕབ་ནས་ནི༔ གསང་བའི་ཡང་གསང་ཐུགས་ཀྱི་བཅུད་རྣམས་ནི༔ བླ་མའི་མན་ངག་རིམ་ནས་རིམ་བརྒྱུད་
པའི་ ཐུགས་ཀྱི་བཅུད་རྣམས་བདག་གིས་འདིར་བཀོད་ལ༔ སྙིང་པོའི་ཡང་སྙིང་གསལ་བར་བྱ་བའི་ཕྱིར༔
བཅུད་རྣམས་བསྡུས་ནས་ཉམས་ལེན་ཕྱོགས་གཅིག་ཏུ༔ བརྡེབས་ཏེ་སྐལ་ལྡན་གཅིག་གི་ཆ་རྐྱེན་དུ༔ བཅུ་
བདུན་རྒྱུད་ཀྱི་གསང་དོན་གཅིག་ཏུ་བསྟན༔ དེ་ཡི་ཕྱིར་ན་རྒྱུད་ལུང་ཚིག་རྣམས་ལ༔ འགྲུབ་དང་མི་འགྲུབ་
མན་ངག་བཅུད་དུ་ནི༔ གསང་བའི་རྒྱབ་ཡིག་མེད་ན་འགྲུབ་མི་སྲིད༔ དེ་ཡི་ཕྱིར་ན་ཡི་གེ་འདི་ཉིད་གཅེས
འདི་མེད་རྒྱུད་ལ་དགོས་པ་ཅི་ཡང་མེད༔ ཚིག་གིས་ངེས་པའི་སྙིང་པོ་མི་མཐོང་སྟེ༔ མཆུ་འགྱུར་སྒྲ་ཡིས་སྣ་
ཚོགས་སྨྲ་བྱེད་ཀྱང་༔ དོན་གྱི་ཕྱོགས་སུ་རྡུལ་ཙམ་ཉེ་བ་མེད༔ དེས་ན་གསང་བའི་སྒྲོན་མ་འདི་མེད་ན༔ མུན་
ཁུང་ནང་གི་ཕྱག་རྒྱ་བསྒྱུར་བ་འདྲ༔ འདི་ནི་གསང་བ་དུང་གི་ཡི་གེ་ཅན༔ ཏིག་ལ་འབེབས་པའི་མི་འགྱུར་
ཐིག་ཡིན་ནོ༔ འདིར་ཚིག་རྒྱུད་རྣམས་ཀྱི་རྒྱབ་ཡིག་གི་མན་ངག་ནི༔ མདོ་རྒྱུད་ཀྱི་དོན་གསལ་བ་ཞེས་བྱ་སྟེ་
གསང་བ་དུང་གི་ཡི་གེ་ཅན་ཡིན་ནོ༔ མན་ངག་དེ་ཡི་རྒྱབ་ཏུ་འདི་མེད་ན་རྣལ་འབྱོར་པ་རྣམས་ཀྱིས་དོན་མི་
འགྲུབ་སྟེ༔ ཚི་ཆད་པ་ལས་དོན་མེད་དོ༔ དེའི་ཕྱིར་ན་འདི་རབ་ཏུ་གསང་བར་བྱའོ༔ ཚིག་གི་རྒྱུད་རྣམས་ལ་
རེ་རེ་ལ་བདུན་བདུན་གྱིས་བསྟན་པ་ནི༔ ངོ་བོ་དང་༔ ངེས་ཚིག་དང་ དབྱེ་བ་དང་༔ དགོས་པའི་དོན་དང་༔
མཚོན་པའི་དཔེ་དང་༔ ཁོང་བཅུད་ཀྱི་མན་ངག་དང་༔ ལེའུའི་གྲངས་དུ་ཡོད་པ་དང་བདུན་གྱིས་རྒྱུད་དེ་དག་
གི་རིམ་པ་བསྟན་པ་ཡིན་ཏེ༔ དེ་ཡང་ངོ་བོས་ནི་རང་གི་རིག་པའི་མཚོན་ཚུལ་སྟོན་པ་ཡིན་གྱི༔ གཞན་སྟོན་མ་
ཡིན་ནོ༔ ངེས་ཚིག་གིས་ནི་རྒྱུད་དེ་མི་འགྱུར་བར་བྱ་བའི་ཚིག་ཡིན་གྱི་ཉམས་སུ་ལེན་པའི་ཐབས་སུ་ནི་མ་
43

བི་མ་སྙིང་ཐིག
ཡིན་ནོ༔ དབྱེ་བས་ནི་ཚིག་གི་རིམ་པ་བཤད་པ་ཡིན་གྱི་རིག་པ་གཏན་ལ་འབེབས་པ་ནི་མ་ཡིན་ནོ༔ དགོས་
པའི་དོན་ནི་སེམས་ཅན་གྱི་དབང་པོ་ལས་ཕྱེ་བ་ཡིན་གྱི་གནས་ལུགས་ལ་ནི་མ་ཡིན་ནོ༔ མཚོན་པའི་དཔེ་ནི་
རྒྱུད་དེ་ཉིད་རང་ཆེ་བསྟན་པ་ཡིན་གྱི་རིག་པ་ལ་ནི་མ་ཡིན་ནོ༔ ཁོང་དོན་གྱི་མན་ངག་གིས་ནི་རྣལ་འབྱོར་པ་
རྣམས་ཀྱི་ཉམས་སུ་བླང་བ་ཡིན་གྱི༔ ཚོགས་སུ་བཤད་པ་ནི་མ་ཡིན་ནོ༔ ལེའུའི་གྲངས་དུ་ཡོད་པས་ནི་གང་
ཟག་རྣམས་ཀྱི་རྒྱུད་ལ་བསྣན་ཕྲི་མི་འདོད་པའི་དོན་དུ་བསྟན་པ་ཡིན་གྱི་གཞན་གྱི་དགོས་པ་ནི་ཅི་ཡང་མེད་དོ༔
དེའི་ཕྱིར་ན་བདུན་པོ་དེ་དག་གིས་གང་ཟག་གཅིག་འཚང་རྒྱ་བར་བྱེད་པའི་ཐབས་ལ་ནི་བདུན་ཆར་དགོས་
པ་མ་ཡིན་ཏེ༔ ཁོང་བཅུད་ཀྱི་མན་ངག་རྣམས་ཀྱི་འདི་ཉིད་དུ་སངས་རྒྱ་བར་བྱེད་པའི་ཐབས་བསྟན་པ་ཡིན་ནོ༔
འཚང་རྒྱ་བར་བྱེད་པའི་གནད་ཀྱི་ཡི་གེ་རྣམས་བསྡུས་ནས་གཅིག་ཏུ་བསྟན་པ་ནི༔ སྔོན་དུ་རྫོགས་པ་རང་
བྱུང་གི་རྒྱུད་ཀྱི་མན་ངག་གི་རྟེན་ཁྱད་པར་ཅན་བསྒྲུབ་པ་སྟེ༔ ཕྱི་ནང་གི་དབང་གིས་སྤྲོས་པ་དང་བཅས་པའི་
བློ་ཅན་གྱི་དོན་ཡིན་ཏེ་འདི་ཡི་དུས་ན་ལུས་སྐུ་གསུམ་དུ་གཏན་ལ་ཕབ་ནས་ལུས་ཀྱི་གནད་དུ་རྩ་གཏིམས་པ་
ཡིན་ནོ༔ གསང་བ་ཤེས་རབ་ཡེ་ཤེས་ཀྱི་དབང་ནི་གང་ཟག་ཆགས་པ་ཅན་གྱི་དོན་ཡིན་ཏེ༔ དེའི་མན་ངག་ཏུ་
ཆགས་ཅན་གྱི་པྲ་ཁྲིད་ཀྱི་སྔོན་དུ་འགྲོ་བའི་མན་ངག་བྱས་ནས་གནས་པ་རྩའི་ཐེམས་ཀྱིས་རྩ་གཏིམས༔ དེ་མ་
གཏིམས་ན་རླུང་མི་ཟིན༔ མི་འགྱུར་བ་ཡི་གེའི་ཐེབས་ཀྱིས་རླུང་གཏིམས༔ དེ་མ་གཏིམས་ན་ལས་རླུང་ལོག་
ནས་ལུས་ཀྱི་འབྱུང་བ་འཁྲུགས༔ བཀོད་པ་བྱང་ཆུབ་སེམས་ཀྱི་ཐེམས་ཀྱིས་ལུས་གཏིམས༔ དེ་མ་གཏིམས་
ན་ཀུན་རྫོབ་ཀྱི་ཐིག་ལེ་ལ་དབང་མི་ཐོབ་བོ༔ དེ་དག་ཡང་གཞན་དོན་གྱི་ཐབས་ཡིན་གྱི་སངས་རྒྱ་བ་ལ་ནི་
དགོས་པ་མ་ཡིན་ནོ༔ རང་རིག་ཡོངས་སུ་རྫོགས་པའི་དབང་གི་མན་ངག་གི་སྤྲོས་བཅས་ཀྱི་དོན་ཁྱད་པར་
ཅན་སྒྲུབ་པར་བྱེད་པའོ༔ རྒྱུད་ཀྱི་ནང་ནས་བསྟན་པའི་དབང་དེ་ཀུན་ནི་དྲང་ཞིང་བཀྲི་བའི་དོན་ཡིན་ནོ༔
རྫོགས་པ་རང་བྱུང་གི་རྒྱབ་ཡིག་གསང་བ་སྙིང་པོ་དུང་ཡིག་ཅན་གྱི་སྙིང་ཐིག རྫོགས་སོ༔ རྒྱ་རྒྱ་རྒྱ༔ སྤྲུལ་
སྐུ་སྒྲུབ་པར་བྱེད་པ་སྒྲ་ཐལ་འགྱུར་གྱི་རྒྱུད་ཀྱི་རྒྱབ་ཡིག་གསང་བ་ནི༔ འདི་ནི་འཇིག་རྟེན་འདི་ན་མངོན་ཤེས་
ལ་སོགས་པའི་རྟགས་ཕྱུངས་ཏེ་གཞན་འཇུག་པར་བྱ་བའི་ཡན་ལག་ཏུ་བསྟན་པ་ཡིན་ཏེ༔ འདི་ལ་བརྟེན་
ནས་འདོད་པའི་ཡོན་ཏན་ལྔ་ལ་ལམ་དུ་བྱེད་པའི་རྣལ་འབྱོར་པ་ཉིད་ཀྱི་ཉམས་ལེན་བསྟན་པ་ཡིན་གྱི༔
ཉམས་སུ་བླང་བ་དངོས་གཞི་ནི་མ་ཡིན་ནོ༔ དེ་ཡང་ཉམས་སུ་ལེན་པའི་དངོས་གཞི་དེ་ཉིད་ཀྱི་གྲོགས་སུ་
འགྲོ་བའི་མན་ངག་གཞན་ནི་དཔེའོ༔ དེ་རང་གིས་འགྲུབ་པ་ཡིན་ནོ༔ འབྱུང་བ་ལྔའི་སྒྲ་དོན་ཉམས་སུ་ལེན་

དུང་ཡིག་ཅན་གྱི་རྒྱབ་ཡིག
པའི་དུས་ན་གནད་བསྡུས་པ་ནི་འདི་ལྟར་ཡིན་ཏེ༔ འདི་ཀུན་གྱི་སྔོན་དུ་ནི་ལུས་ངག་གི་གནད་གཏིམས་པ་
གལ་ཆེའོ༔ ལུས་ངག་གི་གནད་གཏིམས་པའི་རྗེས་ལ་གང་མོས་པའི་སྤྱོད་ལམ་རྩོམ་པ་ནི་སེམས་རྣལ་དུ་
འབེབས་པའི་དགོས་པ་ཡོད་པས་གལ་ཆེ༔ དེ་ལ་ཐོག་མར་མེའི་དབྱིབས་ལ་བརྟག་པ་ནི༔ མཚན་མོའི་དུས་
སུ་རི་ཡི་རྩེ་ལ་ཕྱིན་ལ་བརྟག་པ་ཡིན་གྱི་གམ་ནས་ནི་མཐོང་བ་མ་ཡིན་ནོ༔ ལྷག་མ་ནི་དཔེ་རང་ན་ཞིབ༔ འདི་
ནི་གནད་ཡིན་ནོ༔ ཁ་དོག་ལ་བརྟག་པའི་དུས་ན་རྒྱང་གྲགས་ཕྱེད་ཀྱིས་ནི་ལྐོག་གི་ཕྱོགས་ནས་བལྟ་བར་བྱའོ༔
དེ་ན་སྒྲ་དངོས་གཞི་ལ་ཉམས་སུ་ལེན་པའི་དུས་ན་རླུང་གང་ནས་བྱུང་བའི་མེའི་རྒྱབ་ཏུ་འདུག་པ་ཡིན་ཏེ་
འདོམ་དོ་ཙམ་ཟེར་ཡང་སྐྱེས་བུས་རྡོ་བ་འཕངས་པས་སླེབ་པའི་ས་ཡིན་ནོ༔ དེའི་ཚེ་རྣ་བར་ཤེས་པ་བཅུག་སྟེ་
མ་ཡེངས་པ་གཙོ་ཆེ༔ དེའི་དུས་ན་ཞག་གསུམ་ལོན་ནས་བདེ་སངས་བ་ཅིག་འོང་༔ བཞི་ལ་དགའ་ཡལ་བ་
ཅིག་འོང་༔ བདུན་ན་མི་རྣམས་ཀྱི་ཤེས་པ་ལ་ཅི་ཡོད་པ་སྐད་སྟོན་པས་ཤེས་པ་འོང་༔ བཅུ་ལ་དམྱལ་བའི་
སྐད་ཤེསཿ བཅུ་གཅིག་ལ་ཡི་དྭགས་རྣམས་ཀྱི་སྐད་ཤེས༔ བཅུ་གཉིས་ལ་བྱོལ་སོང་རྣམས་ཀྱི་སྐད་ཤེས༔
བཅུ་གསུམ་ལ་ལྷ་མ་ཡིན་གྱི་སྐད་ཤེས༔ བཅུ་བཞི་ལ་ལྷ་རྣམས་ཀྱི་སྐད་ཤེས་ཏེ་མངོན་པར་ཤེས་པ་རྣམས་
དུས་གཅིག་ཏུ་འཆར་རོ༔ དེ་ནི་དབང་པོ་ཡང་རབ་རྣམས་ཀྱིའོ༔ འབྲིང་གིས་དེ་ལྟར་ལན་བདུན་གྱིས་འགྲུབ་
པ་ཡིན་ཏེ༔ འདི་ནི་ལོ་རེ་ལ་ལན་གྲངས་དེ་སྙེད་དུ་བྱའོ༔ ཐ་མས་ནི་བཅོ་ལྔ་བྱས་པས་འགྲུབ་པ་ལ་ཐེ་ཚོམ་
མེད་དོ༔ ཨི་ཏི༔ ཆུའི་སྒྲ་ལ་སྤྱོད་ན༔ དུས་ནི་སྟོན་ཆར་ཆད་དུ་ཉེ་བའི་དུས་ནི་གནད་ཡིན་ནོ༔ དེ་ཡང་མཚན་
མོ་ཤིན་ཏུ་ཐག་རིང་བ་ནས་ཤེས་པ་རྣ་བར་གཏད་དེ་མ་ཡེངས་པ་རབ་ཏུ་གཅེས་སོ༔ དེའི་ཚེ་བྱིང་ན་ཆུ་བོ་ཡི་
རྩར་འདུག་སྟེ་ཤེས་པ་གཏད༔ རྒོད་ན་མགོ་བསྟུམས་ཏེ་དར་གཅིག་འདུག་གོ༔ ཉིན་མོ་ཆུའི་དཀྱིལ་དུ་ཤེས་
པ་གཏད་པ་ནི་མན་ངག་གོ༔ དེ་ལྟར་ལུས་ཀྱི་གནད་དང་བསྟུན་ནས་བྱས་ན་ཟླ་བ་གཅིག་ན་མཁའ་འགྲོ་མ་
ཡིས་ཆོས་སྨྲ་བའི་སྐད་སྣ་ཚོགས་པ་འོང་༔ གཉིས་ན་རང་ལ་ཆོས་སྣ་ཚོགས་པའི་ཉམས་སྐྱེ༔ གསུམ་ན་ཆོས་
ལས་གྲོལ་བའི་ཉམས་ནི་དབང་པོ་རབ་ལ་འོང་༔ འབྲིང་ལ་དགུ༔ ཐ་མ་བཅོ་བརྒྱད་ན་དེ་ལྟར་མི་འོང་མི་སྲིད་
དོ༔ འདི་ནི་ཤེས་རབ་སྣ་ཚོགས་པ་བསྒྲུབ་པ་ཞེས་བྱ་བའི་མན་ངག་ཡིན་ནོ༔ ཨི་ཏི༔ རླུང་གི་སྒྲ་ལ་སྤྱོད་པ་ནི༔
སྔོན་དུ་འགྲོ་བ་སྤྱིར་འདྲ༔ ལྷག་མ་དཔེ་ན་ཞིབ༔ རླུང་ཕྱོགས་ཀྱི་ཞུར་ཁུང་ལ་རྣ་བ་གཏད་དེ་ཤེས་པ་རྣ་བར་
གཞུག་པ་མན་ངག༔ དེ་ཡང་རེས་མགོ་བསྟུམས་ཤིང་ཉལ་བ་ནི་གནད༔ འདིའི་དུས་སུ་ཁ་ཟས་ནི་ཤ་ཆེན་པོ་
དང་༔ མར་བཟང་པོ་དང་༔ བུ་རམ་རྙིང་པ་བརྟེན་ནོ༔ འདི་ལྟར་ཉམས་སུ་བླངས་པས་དབང་པོ་རབ་ཀྱིས་ཟླ་

བི་མ་སྙིང་ཐིག
བ་གཅིག་ན་ནམ་མཁའ་ལ་རྒྱུ་ནུས༔ འབྲིང་གིས་ཟླ་བ་ལྔའམ་བཅུ་གཅིག་ན༔ ཐ་མས་ལོ་གསུམ་ན་ནམ་
མཁའ་ལ་རྒྱུ་ནུས་ཏེ༔ འདི་ནས་ཕྱིའི་རླུང་སྦྱོང་བའི་མན་ངག་གོ༔ ཨི་ཏི༔ སའི་སྒྲ་ལ་སྤྱོད་པ་ནི༔ སྒོ་ང་ཁ་དོག་
ཚོན་གྱིས་བསྒྱུར་བ་ལ་སོགས་པའི་ལག་པའི་འདུ་བྱེད་བསྒོམ་པ་སྟེ༔ འདི་ལ་རྟག་ཏུ་སྦྱངས་ན་དབང་པོ་རབ་
ཟླ་བ་དྲུག་ནས་འབྱུང་བའི་དགྲས་མི་ཚུགས༔ འབྲིང་བཅོ་བརྒྱད་ན༔ ཐ་མ་ན་ལོ་དྲུག་ན་འབྱུང་བ་རྣམས་ཀྱི་
དགྲས་མི་ཚུགས་པ་ཡིན་ནོ༔ ཨི་ཐི༔ ནམ་མཁའི་སྒྲ་ལ་སྤྱོད་པའི་རྣལ་འབྱོར་ནི༔ ལུས་བརྒྱངས་པས་རླུང་
རང་སོ་ན་གནས་པ་ཡིན་ནོ༔ དབུགས་དྲག་པོ་ཕྱིར་བཏོན་ཏེ་མི་འགྱུར་བ་དྲག་པོའི་ཡི་གེ་ཧ་ཧ་ཉིས་བརྩེགས་
ངག་ཏུ་འདོན་ནོ༔ ལུས་ཀྱི་ནང་དུ་དབུགས་ཆགས་སུ་མི་གཞུག་པ་ནི་གནད་ཡིན་ནོ༔ མིག་གི་མཐོང་ཚད་ཀྱི་
ནམ་མཁའི་སྟེང་དུ་འཕང་བ་ནི་རླུང་གི་ཚད་འཛིན་པ་ཡིན༔ དེ་ཡང་དབང་པོ་རབ་ཀྱིས་ལོ་གསུམ་ན་མིག་
གིས་མཐོང་ཚད་ཀྱི་ནམ་མཁའ་ལ་རྒྱུ་བར་ནུསཿ འབྲིང་གིས་དགུ་ན༔ ཐ་མས་བཅོ་བརྒྱད་ན་རྒྱུ་བར་ནུས་པ་
ཐེ་ཚོམ་མེད་དོ༔ འདི་ནི་ངེས་པ་ཁོ་ནའོ༔ འདི་ནི་ནང་གི་རིག་པ་ཕྱིའི་དབྱིངས་ལ་བོར་བའི་མན་ངག་གོ༔ ཨི་
ཐི༔ དེའི་ཡོན་ཏན་ནི་དཔེ་ན་ཞིབ་པོ༔ 
སྒྲ་ཐལ་འགྱུར་གྱི་རྒྱུད་ཀྱི་རྒྱབ་ཡིག་མན་ངག་གི་རྒྱལ་པོ་དུང་ཡིག་ཅན་
གྱི་སྙིང་ཏིག་གཏན་ལ་འབེབས་པ་རྫོགས་སོ༔ ལས་ཅན་གཅིག་དང་ཕྲད་པར་ཤོག༔ ས་མ་ཡཱ༔ ཁ་ཐཾ༔ རྒྱ་རྒྱ་
རྒྱ༔ དེ་ལྟར་སྤྲུལ་པའི་སྐུ་བསྒྲུབས་ནས་གཞན་དོན་རྫོགས་པར་བྱས་ཏེ༔ ད་རིག་པའི་གནས་ཚུལ་གཏན་ལ་
དབབ་པའི་ཕྱིར་བཀྲ་ཤིས་མཛེས་ལྡན་གྱི་གནད་ཀྱི་མན་ངག་བསྟན་པ་ནི༔ འདི་ནི་ཤེས་པར་བྱ་བའི་ཆོས་
ཡིན་པ་ལས་ཉམས་སུ་བླང་དུ་བཏུབ་པ་ནི་མ་ཡིན་ཏེ༔ དེ་ཉིད་ལ་ཁོང་དོན་མན་ངག་བཞིར་བསྟན་པའི་མ་
འཁྲུལ་པའི་ཡེ་ཤེས་ཀྱི་མན་ངག་ནི་ཉམས་སུ་བླང་བར་བསྟན་པ་ཡིན་ནོ༔ 
དེའི་སྔོན་དུ་ཡི་གེ་མ་རུ་ནས་བྱུང་
བའི་འཁོར་འདས་རུ་ཤན་འབྱེད་པའི་སྤྱོད་པ་བྱས་ནས་དེ་ལ་རྟགས་བྱུང་བ་དང་༔ རང་གི་རིག་པ་ཉིད་མངོན་
དུ་གཏན་ལ་མ་ཕབས་ན༔ སྣང་བའི་དངོས་པོ་འདི་ཟད་པར་བྱེད་པ་ལ་རིག་པ་མངོན་སུམ་གྱིས་ཡིན་གྱི་
སྟོང་པས་ནི་སྣང་བའི་དངོས་པོ་འདི་ཟད་པར་ནུས་པ་མ་ཡིན་ནོ༔ 
 དེའི་ཕྱིར་ན་དངོས་པོས་དངོས་པོ་ཟད་པར་
བྱེད་པ་ཡིན་གྱི༔ སྟོང་པས་ན་སྟོང་པ་ཟད་པར་ནུས་ལ༔ མངོན་སུམ་གྱིས་མངོན་སུམ་ཟད་པར་ནུས་པས་ན༔
རང་བཞིན་རྫོགས་པ་ཆེན་པོའི་རྣལ་འབྱོར་པ་རང་གིས་རང་གྲོལ་བར་བསྟན་པ་ཡིན་ནོ༔ དེས་ན་གསང་བ་
མཆོག་གི་མན་ངག་འདི་ཡི་ལུགས་ཀྱི༔ 
ཚིག་གྱིས་རྣམ་པ་ཐམས་ཅད་དུ་སངས་རྒྱ་བར་མི་ནུས་པ་དང་༔
རྫོགས་ཆེན་སྤྱི་ལ་སོགས་ཏེ་ཐེག་པ་རིམ་པ་དགུ་ལ་སོགས་པའི་ཚིག་རྣམས་དང་༔ མུ་སྟེགས་རྟག་ཆད་དང་
46

དུང་ཡིག་ཅན་གྱི་རྒྱབ་ཡིག
འཇིག་རྟེན་ཐ་མལ་པའི་ཚིག་ལ་འདི་གསུམ་ཁྱད་པར་རྡུལ་ཙམ་ཡང་མེད་པ་ནི་ཚིག་ཏུ་མཉམ་པ་དང་༔ དོན་
ནི་ཡིད་དཔྱོད་ཡིན་པར་མཉམ་པའི་ཕྱིར་རོ༔ དེ་ལྟར་ཚིག་ལ་སངས་རྒྱས་མེད་པར་ཡིད་ཆེས་ནས་དོན་གྱི་
རིག་པ་མངོན་སུམ་དུ་བསྟན་པར་བྱ་བ་ནི༔ དེ་ལྟར་ལུས་ངག་གི་ཞེན་པ་རང་ལོག་པའི་རྣལ་འབྱོར་པས་ཡུལ་
ནམ་མཁའ་སྟོང་པ་འཁྲུལ་པ་མེད་པ་ནི་སྤྲིན་དང་བྲལ་བ་ལ་བྱ༔ རིག་པ་འཁྲུལ་པ་མེད་པ་ནི་རྡོ་རྗེ་ལུ་གུ་རྒྱུད་
ཀྱི་སྐུ་ནམ་མཁའ་ལ་གཏད་པ་ཡིན་ཏེ་ཤིན་ཏུ་དབེན་པའི་གནས་སུ་མི་སྐད་ལ་སོགས་མི་ཐོས་པའི་སར་
ཉམས་སུ་བླང་བར་བྱའོ༔ དབང་པོ་འཁྲུལ་པ་མེད་པ་ནི་མིག་མི་འགུལ་བ་གནད་ཡིན་ནོ༔ དེའི་ཕྱིར་མི་འགུལ་
བ་རྣམ་པ་གསུམ་ལ་གནད་བསྟུན་པ་ནི་རབ་ཏུ་ཟབ་བོ༔ གཟེར་རྣམ་པ་གསུམ་གྱི་མན་ངག་གིས༔ དེའི་རྒྱབ་
བརྟེན་གྱི་གནད་ཡིན་ཏེ་དེ་ནི་དཔེ་ན་ཞིབ་བོ༔ བཀྲ་ཤིས་མཛེས་ལྡན་གྱི་རྒྱུད་ཀྱི་རྒྱབ་ཡིག་མན་ངག་གི་རྒྱལ་
པོ་དུང་ཡིག་ཅན་གྱི་སྙིང་ཏིག་གནད་ལ་འབེབས་པ་རྫོགས་སོ༔ ཨི་ཏི༔ རྒྱ་རྒྱ་རྒྱ༔
༄༅༔ ཀུན་ཏུ་བཟང་པོ་ཐུགས་ཀྱི་མེ་ལོང་གི་གནད་ཀྱི་མན་ངག་གསུམ་ལ༔ དངོས་པོ་མ་ཤེས་པའི་གོལ་ས་
དང་༔ བློས་བརྟགས་རིམ་པའི་གོལ་སའི་མན་ངག་གཉིས་ནི་ཤེས་པར་བྱ་བའི་ཆོས་ཡིན་གྱི་ཉམས་སུ་བླང་དུ་
བཏུབ་པ་ནི་མ་ཡིན་ནོ༔ དེའི་ཕྱིར་ན་ཉམས་སུ་བླང་བའི་མན་ངག་མ་ཤེས་ན་འཁྲུལ་པ་ཡིན་ཏེ་ཡང་དངོས་པོ་
རགས་པའི་སྣང་བ་འདི་མ་ཟད་པར་ནང་གི་ལུས་ཀྱི་འབྱུང་བ་འདི་མི་འཛད༔ ནང་གི་འབྱུང་བ་མ་ཟད་ན་ཉོན་
མོངས་པ་ཟད་མི་སྲིད་ཉོན་མོངས་པ་མ་ཟད་ན་སངས་རྒྱ་མི་སྲིད་པས༔ དངོས་པོ་ཟད་པར་བྱེད་པ་ལ་ལུས་
ངག་གི་གནད་གཅུན་དགོས་ཏེ༔ དེ་ཡང་དང་པོ་ལུས་ཀྱི་གནད་འདུག་སྟངས་གསུམ་ཡིན་ནོ༔ འདི་རབ་ཟབ་
པས་འདི་མ་བྱས་ན་ཉམས་སུ་བླངས་ཀྱང་ཡེ་ཤེས་སྐྱེ་མི་སྲིད་དོ༔ ཡེ་ཤེས་དེ་ལུས་ལ་གནས་ཤིང་ལུས་ལ་
བརྟེན་པའི་ཕྱིར་རོ༔ ལྷག་མ་ནི་དཔེ་ན་ཞིབ་བོ༔ དེས་ན་རིག་པའི་ཡེ་ཤེས་དེ་ཚིག་གིས་གཏན་ལ་མི་ཕེབས་
པའི་གནད་ནི་ངག་ཡིན་ཏེ་ཉམས་སུ་ལེན་པའི་རྣལ་འབྱོར་པས་རྟག་ཏུ་ངག་བཅད་པ་གནད་ཡིན༔ ངག་མ་
བཅད་ན་བརྗོད་དུ་མེད་པའི་དོན་བློ་ལ་སྐྱེ་མི་སྲིད་དོ༔ དེའི་ཕྱིར་ཡིད་དཔྱོད་འཛིན་པའི་ལྟ་བ་རྣམས་ལ་བརྗོད་
དུ་མེད་ཅེས་པ་ནི༔ ངག་འགགས་པས་ རང་བརྗོད་འགགས༔ རང་བརྗོད་འགགས་པས་གཞན་བརྗོད་ཀྱི་
རྣམ་རྟོག་སྐྱེ་མི་སྲིད༔ དེས་ན་ངག་བཅད་པ་ནི་རབ་ཏུ་ཟབ་བོ༔ དེའི་ཕྱིར་ན་ལུས་ངག་གཉིས་ཀྱི་གནད་ཀྱི་
མན་ངག་དངོས་པོ་ཡིན་པས་དངོས་པོ་འདི་ཀུན་རང་ཟད་ལ་འགྲོ་བའི་གནད་ཡིན་ནོ༔ དེ་གཉིས་ཀྱི་གནད་
གཅུན་པས་ཡིད་ཀྱི་གནད་ནི་རང་ཤུགས་ལ་འབེབས་པ་ཡིན་པས་འདི་བཅོས་ཤིང་དཔྱད་དུ་མེད་དོ༔ དེ་ལྟར་

བི་མ་སྙིང་ཐིག
ལུས་ངག་གི་གནད་ལ་བརྟེན་ནས་དབྱིངས་ནམ་མཁའ་ལ་གཏད་པས་འོད་ལྔའི་སྣང་བ་མི་འཆར་མི་སྲིད་དོ༔
དེ་ཤར་བའི་དུས་ན་ལུ་གུ་རྒྱུད་ལ་རང་དབང་མི་ཐོབ་མི་སྲིད་དོ༔ 
དེ་ཐོབ་པས་ཆོས་ཉིད་ཟད་པའི་ས་ལ་རང་
སྤྱོད་པས་ན་རྒྱུད་ལུང་གི་ཚིག་ལ་བརྟེན་མི་དགོས་པས་གཞི་ཡི་ཚིག་དང་༔ 
འཁྲུལ་པ་དང་༔ དེ་ལྡོག་ཚུལ་
རྣམས་གཏན་ལ་འབེབས་པ་ནི་བླུན་པོ་ཡིན་ཏེ༔ 
རང་གི་ངོ་བོ་མཐོང་བ་ལ་ཅི་ཡང་བྱ་མི་དགོས་པའི་གནད་
ཡིན་ནོ༔ 
ཚིག་འདི་ཀུན་གྱིས་ནི་ངོ་བོ་མཐོང་མི་སྲིད་དོ༔ 
ངོ་བོ་མ་མཐོང་ན་ཚིག་ལ་དགོས་པ་ཅི་ཡང་མེད་པའི་
ཕྱིར་རོ༔ 
ཀུན་ཏུ་བཟང་པོ་ཐུགས་ཀྱི་མེ་ལོང་གི་རྒྱབ་ཡིག་མན་ངག་གི་རྒྱལ་པོ་དུང་ཡིག་ཅན་གྱི་སྙིང་ཏིག་ལ་
འབེབས་པའི་གསང་བ་རྫོགས་སོ༔ ཨི་ཏི༔ རྒྱ་རྒྱ་རྒྱ༔ 
རྒྱུད་ཀྱི་རྒྱལ་པོ་སྒྲོན་མ་འབར་བའི་ཁོང་དོན་གྱི་མན་
ངག་ལྔ་ལ༔ 
ལྷག་མ་ནི་ཤེས་པར་བྱ་བའི་ཆོས་ཡིན་གྱི་ཡེ་ཤེས་རྟགས་ཀྱི་སྒྲོན་མའི་མན་ངག་ནི་ཉམས་སུ་
བླང་དུ་བཏབ་པ་ཡིན་ནོ༔ 
དེ་ཡང་འཁོར་འདས་རུ་ཤན་འབྱེད་པའི་སྤྱོད་པ་ལ་སོགས་སྔོན་དུ་མ་བྱས་ན་རྣལ་
འབྱོར་པའི་ལུས་ངག་གི་ཞེན་པ་མི་བཟློག༔ 
དེའི་ཞེན་པ་མ་ལོག་ན་འཁོར་འདས་རུ་ཤན་མི་ཕྱེད༔ 
དེ་མ་ཕྱེད་
ན་འཇིག་རྟེན་པ་དང་ཁྱད་མེད་པས་ཉམས་སུ་བླངས་ཀྱང་ངོ་བོ་ཉིད་མཐོང་མི་སྲིད་དོ༔ 
དེས་ན་འཁོར་འདས་
རུ་ཤན་འབྱེད་པའི་གདམས་ངག་ཟབ་བོ༔ 
དེ་ནས་ལུས་ངག་གི་གནད་གཅུན་པ་གལ་ཆེའོ༔ 
དེ་ཡང་ལུས་
གནད་སྙིང་༔ སྙིང་གནད་རྩ༔ 
རྩའི་གནད་མིག་ཡིན་པས་ནི་དཔེ་ལྟར་གྱིས་འགྲུབ༔ 
དེ་ཡང་ཉིན་མོ་ལྟ་སྟངས་
བཞིས་བལྟས་པས་ཉམས་གོང་ནས་གོང་དུ་འཕེལ་བ་འབྱུང་༔ 
མཚན་མོ་ཤེས་བྱ་བུམ་པར་བཅུག་པ་ནི་དུས་
བཞིའི་ཡི་གེར་བལྟ༔ 
ཐིག་ལེ་རྩའི་ནང་དུ་སྦ་བའི་གནད་ནི་དབུགས་ནང་དུ་རྔུབ༔ 
སྟེང་འོག་དབུགས་ཀྱི་སྐད་
འདོན༔ 
དེ་ནི་སོ་དང་མཆུ་བསྟུན་ཏེ་ལྕེ་ཡང་འགྱུར་ལྡོག་མེད་པར་འབྱུང་བ་ཡིན༔ 
འདི་ནི་མཚན་མོའི་རིམ་པ་
ཡིན་ཏེ་ཨིག་སྐད་ནི་བརྩེགས་མ་དང་རིང་པོ་གཉིས་རེས་འཇོག་ཏུ་བྱའོ༔ 
འདི་ལྟར་ཉམས་སུ་བླངས་པས་ནི་
ཉིན་མཚན་མེད་པའི་སྣང་བ་མྱུར་དུ་སྐྱེ་བའི་གནད་ཡིན་ནོ༔ 
དེ་ལྟར་གྱི་ཡེ་ཤེས་ཉམས་སུ་བླངས་པས་ནི་
རྟགས་འབྱུང་བ་ཡིན་ཏེ༔ 
འདི་ཀུན་དགོས་པའི་རྒྱུ་མེད་དགོས་པ་ཡང་ཡོད་པ་ཡིན་ཏེ༔ 
རང་བྱུང་དུ་འབྱུང་བ་
ཡིན་ཏེ༔ 
དེ་ཡང་ལུས་ངག་གི་གནད་གཅུན་པའི་གནད་ཀྱིས་སྔོན་དུ་ལུས་ངག་ལ་རྟགས་རྣམས་འོང་༔ 
དེ་
ནས་རིག་པའི་ཡེ་ཤེས་མངོན་སུམ་དུ་ཉམས་སུ་བླངས་པས་སྐུ་རྣམ་པ་གསུམ་གྱི་ལམ་རྟགས་འབྱུང་ངོ་༔ 
དེ་
ལྟར་རིག་པ་ཚད་ལ་ཕེབས་ནས་རྟགས་ལས་འདས་པའི་སྣང་བྱེད་ཅེས་བྱའོ༔ 
དེ་ཡང་སྐྱེས་བུ་ཡང་རབ་ལ་ཟླ་
བ་བདུན་ན་རྟགས་འབྱུང་༔ 
འབྲིང་ལ་ལོ་བདུན་ན་རྟགས་དེ་ཀུན་འབྱུང་༔ 
ཐ་མ་ལ་ལོ་བཅུ་བཞི་ལ་འབྱུང་བ་

དུང་ཡིག་ཅན་གྱི་རྒྱབ་ཡིག
ལ་ཐེ་ཚོམ་མེད་དོ༔ སྐྱེས་བུ་ལ་ལ་ནི་ཉི་མ་བདུན་ན་འབྱུང་བ་ཡང་ཡོད་དོ༔ དེའི་ཕྱིར་ན་འདི་ཀུན་ལ་མ་
ཡེངས་པ་རབ་ཏུ་གཅེས་སོ༔ ཉམས་སུ་མ་བླངས་ན་ཉམས་སུ་མྱོང་བ་རྒྱུད་ལ་སྐྱེ་མི་སྲིད་དོ༔ ཉམས་སུ་མྱོང་
བ་རྒྱུད་ལ་མ་སྐྱེས་ན་ཡིད་དཔྱོད་ཀྱི་ལྟ་བ་ཡིན་ཏེ་ཡིད་དཔྱོད་ཀྱི་ལྟ་བས་སངས་མི་རྒྱུ་བར་ལ་ཆོད་དོ༔ དེའི་
ཕྱིར་ན་སྙིང་གི་གདམས་པ་གསང་བའི་ཡི་གེ་མ་རུ་གཅེས་སོ༔ དེ་ནི་སུ་ལ་ཡང་གྲགས་སུ་མི་རུང་ངོ་༔ སྒྲོན་མ་
འབར་བའི་རྒྱུད་ཀྱི་རྒྱབ་ཡིག་མན་ངག་རྒྱལ་པོ་དུང་ཡིག་ཅན་གྱི་སྙིང་ཏིག་རྫོགས་སོ༔ རྒྱ་རྒྱ་རྒྱ༔ རྡོ་ རྗེ་
སེམས་དཔའི་སྙིང་གི་མེ་ལོང་གི་ཁོང་དོན་གྱི་མན་ངག་ནི་གསུམ་ལས༔ ལྷག་མ་ནི་ཤེས་པར་བྱ་བའི་ཆོས་
ཡིན་གྱིས་ཉམས་སུ་བླང་བྱ་མ་ཡིན་པས༔ སྐུ་གསུམ་གྱི་ངོ་སྤྲོད་ནི༔ ལུས་ངག་ཡིད་གསུམ་གཅུན་པ་ལས་
ལམ་དུ་སྐུ་གསུམ་གྱི་སྣང་བ་རང་འཆར་བ་ཡིན་ཏེ༔ དེའི་སྔོན་དུ་འཁོར་འདས་རུ་ཤན་འབྱེད་པའི་སྤྱོད་པ་
བསྟན་པ་ནི་ཚིག་གི་སྤྱོད་པ་རྣམས་ལས་རང་ལོག་ནས་སྤྲུལ་པའི་སྐུ་མངོན་དུ་བསྒྲུབ་པའི་མན་ངག་ཡིན༔ དེ་
ནས་རིག་པ་མངོན་སུམ་དུ་བླ་མས་བསྟན་ནས་ཉམས་གོང་ནས་གོང་དུ་འཕེལ་བ་ནི་ལོངས་སྤྱོད་རྫོགས་པའི་
སྐུ་བསྒྲུབ་པ་ཡིན་ནོ༔ དེ་ནས་རིག་པ་ཚད་ལ་ཕེབས་པའི་ངོ་བོ་ནི་ཆོས་སྐུའི་ངོ་བོ་ཉིད་བསྒྲུབས་ཏེ་གྲུབ་པ་
ཡིན་ནོ༔ དེ་ཀུན་ཡང་གོང་དུ་ལུས་ངག་གི་གནད་ལས་འབྱུང་བ་ཡིན་ཏེ༔ ལུས་ཀྱི་གནད་ཀྱིས་སྤྲུལ་སྐུ་ལམ་
དུ་སྣང་༔ ངག་གི་གནད་ཀྱིས་ལོངས་སྐུ་ལམ་དུ་སྣང་༔ ཡིད་ཀྱི་གནད་ཀྱིས་ཆོས་སྐུ་ལམ་དུ་སྣང་བས་ན༔ སྐུ་
གསུམ་ནི་ལམ་དུ་ཤར་བ་ཡིན་གྱི་འབྲས་བུ་མ་ཡིན་ནོ༔ སྐུ་ཞེས་བྱ་བ་ཞིག་བྱུང་ཕན་ཆད་སྣང་བ་ཞིག་ཡོད་
དགོས༔ སྣང་བ་ཡོད་པས་སྐུ་ཡོད་དགོས་པས༔ མདོར་ན་སྐུ་ནི་ལུས་ཡིན་པས་སོ༔ དེའི་ཕྱིར་ན༔ ལུས་མེད་
ལུས་ཏེ་ལུས་ཀྱི་མཆོག༔ ལུས་ཀྱི་མཐའ་ནི་རྟོགས་པ་པོ༔ ཟེར་བས་ན༔ ཆོས་ཉིད་ཟད་པ་ནི་ལུས་ཀྱི་སྒོ་
འདོགས་དང་བྲལ་བ་སྟེ༔ འདི་ཉིད་ལས་ཡེ་ཤེས་དང་འོད་དང་སྐུའི་སྣང་བ་མི་སྣང་བས་སོ༔ འདི་ཉིད་ལ་ཡེ་
ཤེས་བཞིའི་གྲངས་མཐའ་ཡང་རང་ལོག་པའོ༔ དེའི་ཕྱིར་ན་ལུས་ཀྱི་གནད་དང་༔ དེ་སྣང་བ་ཡུལ་གྱི་གནད་
དང་༔ དེ་འཆར་བ་རང་གི་ངོ་བོ་རིག་པའི་གནད་དང་༔ དེ་ལ་ལྟ་བས་ན་སྒྲོན་མའི་གནད་དང་བཞིར་ཉམས་
སུ་བླངས་པའི་རིམ་པའི་ངོ་བོ་དེ་གཏན་ལ་འབེབས་པ་སྟེ་རང་གི་འདུག་ཚུལ་མཐོང་བའི་སྐལ་ལྡན་ཞེས་བྱའོ༔
རྡོ་རྗེ་སེམས་དཔའ་སྙིང་གི་མེ་ལོང་གི་རྒྱབ་ཡིག་གསང་བ་མན་ངག་གི་རྒྱལ་པོ་དུང་ཡིག་ཅན་གྱི་སྙིང་ཏིག་
རྫོགས་སོ༔ ལས་ཅན་དེ་དང་འཕྲད་པར་ཤོག༔ རྒྱ་རྒྱ་རྒྱ༔ དཔའ་ལྡན་སྔགས་ཀྱི་སྲུང་མ་རག་གདོང་མས
བཀའ་འདི་སྲུང་ཤིག་སྭཱ་མཱ་ཡཱ༔ བྱེ་མ་ལས་སྒྲ་རང་འགྱུར་དུ་བསྒྱུར་བའོ༔ རིག་པ་རང་ཤར་གྱི་ཁོང་དོན་གྱི་
49

བི་མ་སྙིང་ཐིག
མན་ངག་ལ་ལྔས་བསྟན་པའི་ཚིག་འདི་ཀུན་ཡང་ཤེས་པར་བྱ་བའི་ཆོས་ཡིན་གྱི་ངོ་བོ་སྙིང་ཏིག་མ་ཡིན་ནོ་
འདི་ནི་ཉམས་སུ་ལེན་ན་གནད་གསུམ་གྱིས་ཉམས་སུ་བླང་དུ་བཏུབ་པས་འདི་ཉིད་ལ་ཡང་སྔོན་དུ་འཁོར་
འདས་རུ་ཤན་འབྱེད་པའི་སྤྱོད་པ་མ་བྱས་ན་ལུས་ངག་ཡིད་ཀྱི་ཞེན་པ་མི་ལྡོག་ཅིང་ དེ་ཉིད་ཀྱི་བར་ཆད་མི་
སོལ་བས་འདི་རབ་ཏུ་གཅེས་སོ༔ དེ་ནས་ཡུལ་གྱི་གནད་མ་གཅུན་ན་ཕྱི་ཡི་འབྱུང་བ་ལྔ་མི་ཟད་པས་ཡུལ་གྱི་
གནད་གལ་ཆེ༔ དེ་ནས་ལུས་ཀྱི་གནད་མ་གཅུན་ན་ནང་གི་འབྱུང་བ་རང་ཟད་ལ་མི་འགྲོ་བས་འདི་གལ་ཆེའོ
འདི་ཉིད་མ་ཟད་ན་སྣང་བ་འདི་ཉིད་ལ་ཟག་མེད་དུ་སངས་མི་རྒྱའོ༔ 
རིག་པའི་གནད་མ་གཅུན་ན་ལྟ་སྒོམ་
སྤྱོད་པའི་གཞི་སྟོངས་པས་འདི་རབ་ཏུ་གཅེས་སོ༔ དེ་དག་གི་གཞི་སྟོངས་ན་སྣང་བ་ཚད་ལ་མི་ཕེབས་སོ༔
སྣང་བ་ཚད་ལ་མ་ཕེབས་ན་ཡིད་དཔྱོད་འཛིན་པའི་ལྟ་བ་རྣམས་དང་ཁྱད་ཅི་ཡང་མེད་དོ༔ དེས་ན་འདི་དག་
རབ་ཏུ་གལ་ཆེ་བས་ཉམས་སུ་ལེན་པ་གལ་ཆེ༔ དེ་ཡང་རྣལ་འབྱོར་པ་རབ་ཀྱི་གནས་ནི་རི་ཁྲོད་དུ་རི་དྭགས་
ལྟ་བུ་ཡིན༔ འབྲིང་ནི་ཕྱོགས་མེད་དུ་ཐ་མལ་པར་བརྫུས་ནས་ལྡོམ་སྟེ་སྤྲང་པོ་ལྟ་བུ་ཡིན༔ རྣལ་འབྱོར་པ་ཐ་
མ་ནི་དགོན་པར་གནས་ཏེ་འཕྱི་བ་ལྟ་བུ་ཡིན་ནོ༔ འདི་གསུམ་དང་མི་ལྡན་པར་སངས་མི་རྒྱའོ༔ རིག་པ་རང་
ཤར་གྱི་རྒྱབ་ཡིག་མན་ངག་གི་རྒྱལ་པོ་དུང་ཡིག་ཅན་གྱི་སྙིང་ཐིག་རྫོགས་སོ༔ ཨི་ཏི༔ རྒྱ་རྒྱ་རྒྱ༔ ནོར་བུ་ཕྲ་
བཀོད་ཀྱི་རྒྱུད་ཀྱི་ཁོང་དོན་གྱི་མན་ངག་བསྟན་པ་ནི་བཞི་སྟེ༔ 
སྤྱོད་པའི་མན་ངག་གིས་ཉམས་ལེན་པ་སྤྱི་ལ་
བྱིང་རྒོད་ལ་སོགས་པ་ལ་ཕན་པའི་གནད་ཡིན་ནོ༔ དེ་ཡང་སྣང་བ་དབང་བསྒྱུར་སྤྱོད་པའི་མན་ངག་ནི་
ཉམས་སུ་ལེན་པའི་གནད་ཡིན་ཏེ༔ འདི་ཡི་དུས་སུ་སྒྲ་ཐལ་འགྱུར་གྱི་མན་ངག་བཞིན་དུ་འབྱུང་བ་ལྔའི་སྒྲ་ལ་
མངོན་སུམ་དུ་གོམས་པ་རབ་ཏུ་གཅེས་སོ༔ 
དེ་ནི་ཕྱི་རོལ་གྱི་སྣང་བ་ཟད་པར་བྱ་བའི་དོན་དུ་རབ་ཏུ་ཟབ་བོ༔
དེ་ནས་འདུག་ཚུལ་ལ་གནས་པའི་སྤྱོད་པས་རིག་པ་མངོན་སུམ་གྱི་མན་ངག་ཉམས་སུ་བླངས་པས་སངས་རྒྱུ་
བ་ལ་ཐེ་ཚོམ་མེད་དོ༔ དེའི་མན་ངག་དཔེ་ན་ཞིབ་པས་དེས་འགྲུབ་པ་ཡིན་ནོ༔ དེའི་ཕྱིར་ན་ཚིག་མ་ཡིན་པར་
དོན་གྱིས་ཡེ་ཤེས་དགེ་སྡིག་ལས་འདས་པའི་གནད་བསྟན་པའོ༔ ཁྱད་པར་རང་གི་ལྟ་བ་ནི་ཉམས་སུ་བླང་
བའི་གནད་ཡིན༔ དེ་ཡང་མངོན་སུམ་དུ་འཁོར་འདས་རུ་ཤན་འབྱེད་པའི་སྤྱོད་པ་གལ་ཆེ༔ དེ་ནས་གནད་
གསུམ་གྱི་མན་ངག་གིས༔ རྟགས་དང་༔ ཚད་དང་༔ ཟད་པ་གསུམ་དུ་གཏན་ལ་ཕབ་ནས་རང་གི་རིག་པ་
མངོན་སུམ་དུ་མཐོང་བས་གཞན་ལ་ཡིད་མི་འཇུག་པའི་གནད་དོ༔ དེའི་ཕྱིར་ན་ཉམས་སུ་ལེན་པའི་གནད་
རྣམ་པ་གསུམ་དུ་བསྡུས་ནས་བསྟན་པ་ཡིན་ནོ༔ འབྲས་བུ་ནི་ཁྱད་པར་གྱི་འབྲས་བུ་སྐུ་གསུམ་རང་ཟད་ལ་
31

དུང་ཡིག་ཅན་གྱི་རྒྱབ་ཡིག
སོང་བས་རང་གི་འབྲས་བུ་སྣང་བ་འདི་ཉིད་ལ་གཏན་ལ་ཕེབས་པ་ཡིན་ནོ༔ 
ལྷག་མ་ནི་ཤེས་བྱའི་ཆོས་ཡིན་
གྱི་ཉམས་སུ་བླང་དུ་བཏུབ་པ་དུམ་རེ་ཙམ་ཡོད་ཀྱང་ཁྱད་པར་བ་མ་ཡིན་ནོ༔ 
དེའི་ཕྱིར་ན་ཉམས་སུ་བླངས་པ་
ལ་ནི་ཅི་ཡང་དགོས་པ་མ་ཡིན་ཏེ༔ བླ་མའི་མན་ངག་རབ་ཏུ་གཅེས་སོ༔ འདི་ནི་ཉམས་སུ་བླང་བྱའི་རིམ་པ་
བསྟན་པ་ཡིན་གྱི་ཚིག་གིས་ནི་འཚང་རྒྱ་བ་ལ་རྡུལ་བརྒྱར་གཤགས་པའི་ཆ་ཙམ་ཡང་ཕན་པ་མེད་དོ༔ 
དེ་ཡང་
ཚིག་གི་ལྟ་བ་ཐམས་ཅད་ཡིད་དཔྱོད་ཡིན་གྱི་དངོས་པོའི་གཤིས་ལ་རྡུལ་ཙམ་ཡང་རེག་པ་མེད་དོ༔ 
དེའི་ཕྱིར་
ན་རིག་པ་མངོན་སུམ་གྱི་གདམས་ངག་འདི་རབ་ཏུ་གསང་ངོ་༔ 
རྒྱུད་ཀྱི་རྒྱལ་པོ་ནོར་བུ་ཕྲ་བཀོད་ཀྱི་རྒྱབ་
ཡིག་གསང་བ་མན་ངག་གི་རྒྱལ་པོ་དུང་ཡིག་ཅན་གྱི་སྙིང་ཏིག་རྫོགས་སོ༔ 
བི་མ་ལས་སྤུ་རང་འགྱུར་དུ་
བསྒྱུར་པའོ༔ ཨི་ ཏི རྒྱ༔ ངོ་སྤྲོད་སྤྲས་པའི་རྒྱུད་ཀྱི་ཁོང་དོན་གྱི་མན་ངག་ལ་བཞི་ལས༔ 
གནད་རྣམ་པ་
གསུམ་གྱི་ངོ་སྤྲོད་ཀྱིས་རིག་པའི་ངོ་བོ་དེ་ཉམས་སུ་ལེན་པར་འདོད་པས་སྔོན་དུ་འཁོར་འདས་རུ་ཤན་འབྱེད་
པའི་ལུས་ངག་གི་སྤྱོད་པ་ནི་རབ་ཏུ་གཅེས་སོ༔ 
དེ་ཡང་སྒྲོན་མ་མིག་ནས་འཆར་བས་ཡེ་ཤེས་ཀྱི་གནད་གལ་
ཆེ༔ 
འོད་ནི་མཁའ་ལ་སྣང་བས་ཡུལ་གནད་ནམ་མཁའ་རབ་ཏུ་ཟབ་སྟེ་སྤྲིན་མེད་པ་གཅེས་སོ༔ 
རང་གི་མིག་
གིས་རིག་པ་ལུ་གུ་རྒྱུད་མཐོང་བས་མིག་མི་བདེ་ན་བཅོས་པའི་ཐབས་རབ་ཏུ་ཟབ་སྟེ༔ 
འདི་ནི་འབྱུང་བ་ཆ་
སྙོམས་པར་བྱེད་པའི་མན་ངག་གོ༔ 
དེ་ཡང་མིག་མི་བདེ་བའམ་ཚ་བའམ་མཆི་མ་འཛག་པ་སྙམ་བྱེད་ན་མགོ་
གོས་ཀྱིས་བསྣུམས་ཏེ་མིག་རབ་ཏུ་བཙུམ་ལ་དར་ཅིག་བསྡད༔ 
དེ་ནས་ཁད་ཀྱིས་ལངས་སྟེ་དལ་གྱིས་མིག་ཕྱེ་
ལ་གཡས་སུ་ཡུན་གྱིས་བལྟ༔ 
དེ་ནས་མིག་དལ་གྱིས་གཡོན་དུ་ཡུད་ཀྱིས་བལྟ༔ 
དེ་ནས་སྟེང་དུ་བལྟ༔ དེ་
ནས་འོག་ཏུ་ཡུད་ཀྱིས་བལྟ་སྟེ་དེ་ནས་ས་རྡོ་འམ་ཤིང་བུའམ་མཚན་མ་ཅན་ཞིག་ལ་ཡུན་བག་ཅིག་ཏུ་མིག་ཧ་
རེ་བལྟས་པས་ལུས་ཀྱི་འབྱུང་བ་འཁྲུགས་པར་མི་འགྱུར་ཏེ༔ 
དེ་ནས་ཡང་དལ་གྱིས་སེང་གེའི་ལྟ་སྟངས་ཀྱིས་
བལྟའོ༔ 
དེས་ནི་འབྱུང་བ་མི་འཁྲུགས་པར་བྱེད་པའི་མན་ངག་ཟབ་པོ༔ 
དེ་ལྟར་གནད་གསུམ་གཏིམས་པས་
སྐུ་གསུམ་གྱི་སྣང་བ་ལམ་དུ་འཆར་བ་ལ་ཐེ་ཚོམ་མེད་དོ༔ 
ལྷག་མ་ནི་ཤེས་བྱའི་ཆོས་ཡིན་ནོ༔ ངོ་སྤྲོད་སྤྲས་
པའི་རྒྱུད་ཀྱི་རྒྱབ་ཡིག་གསང་བ་མན་ངག་གི་རྒྱལ་པོ་དུང་ཡིག་ཅན་གྱི་སྙིང་ཐིག་རྫོགས་སོ༔ 
ཨི་ཏི༔ རྒྱ
ཀུན་ཏུ་བཟང་པོ་ཀློང་དྲུག་ཁོང་དོན་གྱི་མན་ངག་གཉིས་སུ་བསྟན་པ་ཡིན་ཏེ༔ 
དེའི་མན་ངག་རྣམས་ལ་རང་
སྣང་ལྷུག་པར་མཐོང་བའི་མན་ངག་ལས་ལུས་ཀྱི་གནད་གསུམ་གྱི་མན་ངག་འདི་རིག་པ་མངོན་དུ་བྱ་བའི་
ཆོས་ཡིན་ཏེ༔ 
འདི་ལ་ཡང་སྔོན་འགྲོ་དང་དངོས་གཞི་གཉིས་ཡིན༔ 
སྔོན་འགྲོ་ནི་ལུས་ངག་སེམས་ཀྱི་བྱ་བ་
51

བི་མ་སྙིང་ཐིག་
བཏང་བ་ཡིན་ནོ༔ དངོས་གཞི་ནི་འདུག་སྟངས་གསུམ་ཡིན་ནོ༔ དེ་དག་གི་སྔོན་དུ་འཁོར་འདས་རུ་ཤན་
འབྱེད་པའི་སྤྱོད་པའི་མན་ངག་གལ་ཆེའོ༔ དེ་ནས་གནད་གསུམ་གཅིག་ཏུ་དྲིལ་བའི་མན་ངག་གིས་རིག་པ་
མངོན་སུམ་དུ་བལྟས་པས་ཏེ༔ མན་ངག་གི་རྒྱལ་པོ་ཉམས་སུ་ལེན་པའི་གནད་ཟངས་ཡིག་ཅན་དང་འབྲེལ་
ལོ༔ དེ་ལྟར་རིག་པ་ཉིད་བསྟན་པ་དང་ དེ་ཉིད་ཉམས་སུ་བླངས་བས་སྣང་བ་སྐྱེས་པ་དང་༔ རིག་པ་ཚད་ལ་
ཕེབས་པ་དང་༔ ཆོས་ཉིད་ཟད་པ་དང་བཞི་རིམ་གྱིས་སྐྱེས་པས་སངས་རྒྱས་པར་བྱེད་པའི་ས་དང་འདི་ཉིད་
ལ་ཕྲད་པར་བྱེད་པའི་མན་ངག་རབ་ཏུ་ཟབ་པར་བསྟན་པས་ཐེག་པ་གཞན་ལས་འདི་ཉིད་ཁྱད་པར་འཕགས་
པར་བསྟན་པ་ཡིན་ནོ༔ ལྷག་མ་ནི་ཤེས་པར་བྱ་བའི་ཆོས་ཡིན་ནོ༔ ཀུན་ཏུ་བཟང་པོ་ཀློང་དྲུག་པའི་རྒྱབ་ཡིག་
གསང་བ་མན་ངག་གི་རྒྱལ་པོ་དུང་ཡིག་ཅན་གྱི་སྙིང་ཐིག་རྫོགས་སོ༔ བི་མ་ལས་སྒྲ་རང་འགྱུར་དུ་བསྒྱུར་པའོ༔
སཱ་མཱ་ཡཱ༔ རྒྱ་རྒྱ་རྒྱ༔ གསང་བ་ཡི་གེ་མེད་པའི་ཁོང་དོན་གྱི་མན་ངག་གསུམ་ལསཿ ཞལ་ཆེམས་ཀྱི་མན་ངག་
གིས་ཉམས་སུ་ལེན་པ་ཡིན་ཏེ་འདི་ལ་སྔོན་དུ་འཁོར་འདས་རུ་ཤན་འབྱེད་བའི་ལུས་ངག་གི་སྤྱོད་པ་ནི་རབ་
ཏུ་གལ་ཆེ༔ དེ་ཡང་རིག་པའི་སྔོན་དུ་བྱ་བའི་ཆོས་དང་༔ དངོས་གཞིའི་ཆོས་དང་༔ ཆོས་ཉིད་ཟད་པ་དང་
གསུམ་ཡིན་ནོ༔ སྔོན་དུ་བྱ་བ་ལ་སྔོན་འགྲོ་དང་དངོས་གཞི་གཉིས་ཡིན་པ་ལས་འཁོར་བ་ལས་བློ་ལྡོག་པའི་
སྐལ་ལྡན་འཁོར་བ་ལས་ཐར་བར་འདོད་པ་དེ་བླ་མ་ལ་གདམས་པ་ཞུ་བ་ལ༔ སྔོན་དུ་སློབ་མས་བྱ་བ་གསུམ་
གཏོང་དགོས་པས་ཐིང་ངམ་ཞེས་དྲིས་ཐིངས་ཟེར་ན་བྱ་བ་གསུམ་བཏང་བ་ནི་སྔོན་འགྲོ་ལགས་སོ༔ དེ་ནས་
ནང་གི་བྱ་བ་གསུམ་བཏང་བ་ནི་ལུས་ངག་ཡིད་གསུམ་སོར་གཞུག་པར་བྱེད་པའི་ཐབས་ཏེ་རབ་ཏུ་ཟབ༔ དེ་
ནས་འགུལ་བ་གསུམ་གསང་བའི་གནད་ཡིན་པས་འདི་དག་ལ་སོགས་པ་ནི་དཔེ་ན་ཇི་ལྟར་འདུག་པས་
འགྲུབ་པ་ཡིན་ནོ༔ ལྷག་མ་ནི་ཤེས་པར་བྱ་བ་ཡིན་ནོ༔ གནད་འགའ་འདུག་པ་ནི་མཁས་པས་དཔྱད་པར་
བྱའོ༔ དེའི་ཕྱིར་ན་སྐུ་གསུམ་དང་ཡེ་ཤེས་ལྔ་ཞེས་ཚིག་ཏུ་འབྲས་བུ་ཡིན་ཟེར་བ་ནི༔ འབྲས་བུ་ནི་མ་ཡིན་ཏེ་
ཉམས་ལེན་པ་གཅིག་གི་ལམ་དུ་སྣང་བ་འདི་དག་འཆར་བ་ཡིན་གྱི་འབྲས་བུ་ནི་མིན་ནོ༔ དེའི་ཕྱིར་ན་ཡིད་
དཔྱོད་འཛིན་པའི་ལྟ་བས་སངས་རྒྱ་མི་སྲིད་དོ༔ དེས་ན་གསང་བའི་ཡི་གེ་འདི་དག་རབ་ཏུ་གཅེས་པར་གཟུང་
བར་བྱའོ༔ གསང་བ་ཡི་གེ་མེད་པའི་རྒྱུད་ཀྱི་རྒྱབ་ཡིག་མན་ངག་གི་རྒྱལ་པོ་དུང་ཡིག་ཅན་གྱི་སྙིང་ཐིག་
རྫོགས་སོ༔ རྒྱ་རྒྱ་རྒྱ༔ སྔགས་ཀྱི་སྲུང་མས་སྲུངས་ཤིག༔ རྒྱུད་ཀྱི་རྒྱལ་པོ་སེང་གེ་རྩལ་རྫོགས་ཀྱི་ཁོང་དོན་
གནད་ཀྱི་མན་ངག་གསུམ་ལས༔ ལྟ་བ་ཕུགས་ཀྱི་མན་ངག་གཉིས་ལསཿ འདི་གཉིས་ཀྱིས་ཉམས་སུ་བླང་བ་

དུང་ཡིག་ཅན་གྱི་རྒྱབ་ཡིག
དངོས་གཞིའི་མན་ངག་བསྟན་པ་སྟེ༔ འདི་དག་གི་སྔོན་དུ་འཁོར་འདས་རུ་ཤན་འབྱེད་པ་ལ་སོགས་པ་ལུས་
ངག་གི་གནད་རྣམས་གཏན་ལ་ཕབ་ནས་དངོས་གཞི་འདི་ལྟར་བྱེད་པ་ཡིན་ནོ༔ ཉམས་སུ་ལོངས་བའི་ཚད་
ཀྱི་མན་ངག་ནི་ཉམས་གོང་ནས་གོང་དུ་འཕེལ་བ་ཡིན་གྱི༔ འདི་ལ་ནན་ཏན་བྱ་མི་དགོས་ཏེ་འདི་ལྟར་ཉམས་
སུ་བླངས་པས་མི་སྐྱེ་མི་སྲིད་དོ༔ ལྷག་མ་ནི་ཤེས་བྱ་ཡིན་ནོ༔ སེང་གེ་རྩལ་རྫོགས་ཀྱི་རྒྱུད་ཀྱི་རྒྱབ་ཡིག
མན་ངག་གི་རྒྱལ་པོ་དུང་ཡིག་ཅན་གྱི་སྙིང་ཐིག་རྫོགས་སོ༔ ཨི་ཏི༔ རྒྱ མུ་ཏིག་ཕྲེང་བའི་རྒྱུད་ཀྱི་གནད་
ཡིག་ཁོང་དོན་ཀྱི་མན་ངག་རྣམ་པ་གསུམ་ལས༔ གནད་རྣམ་པ་གསུམ་གྱིས་ཐོབ་པར་བྱེད་པའི་མན་ངག་
གིས་ཉམས་སུ་བླང་སྟེ༔ དེ་ཡང་འབད་མེད་གྲོལ་བའི་མན་ངག་ནི་གང་ཟག་ལེ་ལོ་ཅན་འཇུག་པར་བྱེད་པ་
ཡིན་གྱི་སངས་རྒྱས་པ་ནི་མ་ཡིན་ནོ༔ དེ་ཅིའི་ཕྱིར་ཞེ་ན་ཡིད་དཔྱོད་འཛིན་པའི་རྫོགས་ཆེན་རྣམས་དང་ཁྱད་
པར་ཅི་ཡང་མེད་པའི་ཕྱིར་རོ༔ རྩོལ་བ་གནད་གཟིར་བ་ནི་འབད་བཅས་ཟེར་ཡང་ཐོག་མ་གནད་གཟིར་བའི་
དུས་སུ་རྩོལ་བར་མངོན་ཙམ་ལསཿ འདི་ནི་དལ་བས་བསྒྲུབ་པའི་གནད་ཡིག་ཡིན་པས་འདི་ཉམས་སུ་
བླངས་ན་འཚང་རྒྱ་མི་སྲིད་པས༔ འདི་དག་འཁོར་འདས་རུ་ཤན་འབྱེད་པ་ལ་སོགས་པ་ལུས་ངག་གི་
གནད་རྣམས་སྔོན་དུ་བྱས་ཏེ་སྣང་བ་ཁྲེགས་ཆོད་ཀྱི་མན་ངག་གིས་སྣང་བ་འདི་གཏན་ལ་ཕབ་སྟེ་འཁྲུལ་བ་
རྣམས་རང་དག་ལ་གཏོང་དགོས་པའི་གནད་ཡིན་ནོ༔ རིག་པ་ཐོད་རྒལ་གྱི་མན་ངག་གིས་རིག་པའི་སྣང་བ་
གཏན་ལ་འབེབས་པ་སྟེ་འདུག་སྟངས་བཞི་ལ་སོགས་པ་དཔེ་ན་ཞིབ་པས་དེས་འགྲུབ་པ་ཡིན༔ ལྷག་མ་ནི་
ཤེས་བྱའི་ཆོས་ཡིན་པས་དེའི་ཕྱིར་ན་ཚིག་གིས་སངས་མི་རྒྱ་བའི་གནད་དོ༔ རྒྱུད་ཀྱི་རྒྱལ་པོ་མུ་ཏིག་ཕྲེང་བའི་
གནད་ཡིག་གསང་བ༔ མན་ངག་གི་རྒྱལ་པོ་དུང་ཡིག་ཅན་གྱི་སྙིང་ཐིག་རྫོགས་སོ༔ ས་མ་ཡཱ༔ རྒྱ་རྒྱ་རྒྱ༔
རིག་པ་རང་གྲོལ་གྱི་རྒྱུད་གྱི་མན་ངག་གི་ཁོང་དོན་གྱི་གནད་ཡིག་མན་ངག་གསུམ་ལསཿ གཅིག་པུ་གྲོགས་
དང༌ བྲལ་བའི་མན་ངག་ གིས་རིག་པའི་སྔོན་དུ་འགྲོ་བའི་མན་ངག་བསྟན་ཏེ༔ དེ་ཡང་སུ་དང་ཡང་མི་
འགྲོགས་པ་ནི་གནད་ཡིན་ནོ༔ འདི་ཡི་སྔོན་དུ་འཁོར་འདས་རུ་ཤན་འབྱེད་པའི་སྤྱོད་པ་ནི་རབ་ཏུ་གལ་ཆེའོ༔
དེ་ནས་ལུ་གུ་རྒྱུད་མཁའ་ལ་འབྱིན་པའི་མན་ངག་ནི༔ རིག་པ་དངོས་གཞིའི་མན་ངག་ཡིན་ཏེ་འདི་ནི་ཤེས་
རབ་ཀྱི་སྤྱོད་ཡུལ་མ་ཡིན་པར་དབང་པོའི་སྤྱོད་ཡུལ་དུ་གཏན་ལ་དབབ་ཏུ་ཡོད་པས་ན་ངེས་པ་ཁོ་ནར་ཉམས་
སུ་བླངས་པ་གལ་ཆེའོ༔ སྣང་བ་ཅེར་བཞག་དབྱིངས་སུ་གྲོལ་བའི་མན་ངག་གིས་ནི་ཉམས་གོང་ནས་གོང་དུ་
འཕེལ་བའི་སྣང་བ་གཏན་ལ་འབེབས་པ་ཡིན་ཏེ་ཚད་ཡིག་ཅེས་བྱའོ༔ དེ་ལྟར་ཉམས་སུ་བླངས་པ་ལས་ཆོས་
53

བི་མ་སྙིང་ཐིག
ཉིད་ཟད་པར་གྲོལ་བ་ནི་རང་ཤུགས་ཀྱིས་འབྱུང་བ་ཡིན་ནོ༔ འདི་ནི་ཉམས་སུ་བླང་པ་ལ་ཐུག་པས་ཉམས་སུ་
བླངས་ན་དགེ་སྡིག་གང་གིས་ཀྱང་ཕན་གནོད་དང་བྲལ་བས་རང་བཞིན་རྫོགས་པ་ཆེན་པོ་ཉིད་ཡིན་པར་
བསྟན་པའོ༔ མན་ངག་འདི་གསུམ་གྱིས་རང་གི་ངོ་བོ་ཉམས་སུ་བླངས་པས་གང་ཟག་གཅིག་སངས་རྒྱ་བར་
བྱེད་པའོ༔ རིག་པ་རང་གྲོལ་གྱི་རྒྱུད་ཀྱི་རྒྱབ་ཡིག་གསང་བ༔ མན་ངག་གི་རྒྱལ་པོ་དུང་ཡིག་ཅན་གྱི་སྙིང་
ཐིག་རྫོགས་སོ༔ རྒྱ༔ རིན་པོ་ཆེ་སྤུངས་པའི་རྒྱུད་ཀྱི་ཁོང་དོན་གྱི་མན་ངག་གི་གནད་ཡིག་ནི༔ མན་ངག་
གཉིས་ལས༔ རྒྱ་ཆེ་ཟད་པ་མེད་པའི་དབྱིངས་རིག་གི་མན་ངག་གིས་ཉམས་སུ་བླང་བ་དངོས་གཞི་སྟེ༔ འདི་
ལ་ཡང་དང་པོ་རུ་ཤན་འབྱེད་པ་རབ་ཏུ་གལ་ཆེའོ༔ དེ་ནས་དབྱིངས་ཀྱི་གནད་དང་རིག་པའི་གནད་ཀྱི་མན་
ངག་ནི་དཔེ་ན་གསལ་བས་དེས་འགྲུབ་ངེས་སོ༔ ལྷག་མ་ནི་ཤེས་པར་བྱ་བའི་ཆོས་ཡིན་གྱི་ཉམས་སུ་བླང་བྱ་
ནི་མ་ཡིན་ནོ༔ དེའི་ཕྱིར་ན་གནད་ཀྱི་རྒྱབ་ཡིག་འདི་རབ་ཏུ་གཅེས་སོ༔ རིན་པོ་ཆེ་སྤུངས་པའི་རྒྱུད་ཀྱི་རྒྱབ་
ཡིག མན་ངག་གི་རྒྱལ་པོ་དུང་ཡིག་ཅན་གྱི་སྙིང་ཏིག་རྫོགས་སོ༔ ཨི་ཏི༔ རྒྱ༔ སྐུ་གདུང་འབར་བའི་རྒྱུད་ཀྱི་
གནད་ཡིག་ཁོང་དོན་གྱི་མན་ངག་ནི་གསུམ་ལས༔ གནད་གསུམ་མན་ངག་གི་ཚད་ཀྱིས་ཉམས་སུ་བླངས་
པས་ཉམས་སུ་མྱོང་བ་སྐྱེ་བ་སྟེ༔ འདིའི་སྔོན་དུ་འཁོར་འདས་རུ་ཤན་འབྱེད་པའི་སྤྱོད་པས་ལུས་ངག་སྤྱོད་པ་
རབ་ཏུ་གཅེསཿ ལུས་ངག་གི་གནད་ཀྱིས་སྐུ་གསུམ་ལམ་དུ་བླང་བར་བྱ་སྟེ་འདི་ལ་ངོ་སྤྲད་པའི་ཐབས་རབ་ཏུ་
གསང་བའོ༔ དེ་ཡང་སྐུ་གསུམ་གྱི་སྣང་བ་ལ་བསླབས་ནས་ཕྱིར་མི་ལྡོག་པ་ཡིན་ནོ༔ དེ་ནས་རིག་པ་སྔོན་དུ་
ཡུལ་ལ་གཏད་པ་ནི་བླ་མའི་མན་ངག་སྟེ༔ དེ་ལྟར་གཏད་པས་ཉམས་གོང་ནས་གོང་དུ་འཕེལ་བ་ལ་སོགས་
པ་འབྱུང་བ་ལ་ཐེ་ཚོམ་མེད་དོ༔ དེའི་གསང་བའི་མན་ངག་འདི་རབ་ཏུ་ཟབ་པས་གཞན་ལ་ཚིག་ཙམ་ཡང་
བརྗོད་པར་མི་བྱའོ༔ དེ་ལྟར་ཉམས་སུ་བླངས་པས་ལུས་ངག་ཡིད་ཀྱི་རྟགས་ནི་ངེས་པ་ཁོ་ནར་འོང་སྟེ༔ འདི་
ནི་གང་ཟག་ཡིད་ཆེས་པར་བྱ་བའི་དོན་ཡིན་གྱི་ཉམས་སུ་ལེན་པའི་དངོས་གཞི་ལ་དགོས་པ་ཅི་ཡང་མེད་དོ༔
དེ་ཡང་འདི་ལྟར་ཉམས་སུ་བླངས་ན་རྟགས་འདི་ཀུན་ནི་མི་འོང་མི་སྲིད་དོ༔ འདི་ནི་རྟགས་ཡིག་ཅེས་བྱ་སྟེ་
དཔེ་ལྟར་འོང་ངེས་པ་ཡིན་ནོ༔ འདི་ལྟར་འབྱུང་བ་ནི་གོམས་ཚད་ལས་བྱུང་བ་དང་བཙན་ཐབས་སུ་འབྱུང་བ་
གཉིས་ཡིན་ནོ༔ འོན་ཀྱང་རྟགས་ཡིག་ལ་སོགས་པ་ལྷག་མ་འདི་ཀུན་ཤེས་བྱ་ཡིན་ནོ༔ སྐུ་གདུང་འབར་བའི་
རྒྱུད་ཀྱི་རྒྱབ་ཡིག་གསང་བ མན་ངག་གི་རྒྱལ་པོ་དུང་ཡིག་ཅན་གྱི་སྙིང་ཏིག་རྫོགས་སོ༔ ཨི་ཏི༔ རྒྱ་རྒྱ་རྒྱ༔
ཉི་ཟླ་ཁ་སྦྱོར་གྱི་རྒྱུད་ཀྱི་གནད་ཡིག་ཁོང་དོན་གྱི་མན་ངག་བཞི་ལས༔ རང་བཞིན་གནས་པའི་བར་དོར་

དུང་ཡིག་ཅན་གྱི་རྒྱབ་ཡིག
ཉམས་སུ་བླང་བ་ནི་གནད་ཡིན་ཏེ་འདིར་ཉམས་སུ་མ་བླངས་ན་བར་དོ་ལ་རེ་བ་རྣམས་ནི་རྣམ་དཔྱོད་དུས་ལ་
ལྟོས་པ་རྣམས་དུས་དེར་འབྱུང་བར་མི་འགྱུར་རོ༔ 
ཆོས་ཉིད་ཀྱི་བར་དོ་ལ་སངས་རྒྱ་བར་བྱེད་པ་ལ་འདི་ཉིད་
དུ་ཉམས་སུ་བླང་བ་གཅེས་སོ༔ 
དེ་ཡང་འཁོར་འདས་རུ་ཤན་འབྱེད་པ་ལ་སོགས་ཟངས་ཡིག་ཅན་ལྟར་བྱས་
ནས་ཉམས་སུ་བླངས་པའི་ཚེ༔ 
སྐྱེས་བུ་དེ་གལ་ཏེ་བར་ཆོད་དུ་མ་སོང་ན་འདི་དག་ཏུ་སངས་རྒྱ་བ་ཡིན་གྱི༔
བསྟན་པ་ཙམ་གྱིས་མ་ཡིན་ནོ༔ 
དེ་ཡང་རིག་པའི་མན་ངག་བླ་མས་བསྟན་ནས་ཉམས་དུམ་རེ་ཙམ་བླངས་
ནས་བར་ཆད་ན་ནི་རང་བཞིན་སྤྲུལ་སྐུའི་ཞིང་ཁམས་སུ་དབུགས་ཕྱུང་ནས་སངས་རྒྱ་བ་ལ་ཐེ་ཚོམ་མེད་དོ༔
ཉམས་གོང་ནས་གོང་དུ་འཕེལ་བའི་སྣང་བ་ཐིག་ལེའི་སྣང་བ་ཚུན་ཆད་ལ་བར་ཆད་ན་ཆོས་ཉིད་ཀྱི་བར་དོ་
ལ་སངས་རྒྱ་བ་ལ་ཐེ་ཚོམ་མེད་དོ༔ 
དེའི་ཕྱིར་ན་འདི་ནི་སྐྱེ་བ་མ་བརྒྱུད་པར་སངས་རྒྱ་བའི་གནད་ཡིན་ནོ༔ དེ་
ཕན་ཆད་ལ་ནི་སྐུ་གསུམ་གྱི་སྣང་བ་ལམ་དུ་སྣང་བ་ཞེས་བྱ་སྟེ་ཕྱིར་ལྡོག་པ་ནི་མ་ཡིན་ནོ༔ འདི་ཉིད་ལས་
འབྱུང་བ་རང་ཟད་ལས་སངས་རྒྱ་བ་མ་ཡིན་ནོ༔ དེའི་ཕྱིར་ན་ཉམས་སུ་ལེན་པ་ལ་ནི་འདི་ཀུན་ལ་དགོས་པ་
མེད་དེ་ཚིག་ཅེས་བྱ་བ་ཡིན་ནོ༔ 
འདི་ཉིད་ལ་གོམས་པ་བར་མ་ཆད་པའི་སྐྱེས་བུ་རྣམས་ལ་ནི་བཤད་མི་
དགོས་པར་ཤུགས་ཀྱིས་སྐྱེ་བ་ཡིན་ནོ༔ ཉི་ཟླ་ཁ་སྦྱོར་གྱི་རྒྱབ་ཡིག མན་ངག་གི་རྒྱལ་པོ་དུང་ཡིག་ཅན་གྱི་
སྙིང་ཐིག་རྫོགས་སོ༔ ཨི་ཏི༔ རྒྱ་རྒྱ་རྒྱ༔ དེ་དག་གི་བསྟན་པ་དམ་པ་སྲུང་བའི་རྒྱུད་དཔལ་ནག་མོ་ཁྲོས་མའི་
རྒྱུད་ཀྱི་གནད་ཡིག་ཁོང་དོན་གྱི་མན་ངག་གསུམ་ལས༔ 
བསམ་པས་གནག་པའི་མན་ངག་ནི་ཉམས་སུ་ལེན་
པའི་དུས་ན་བྱ་བ་ཡིན་གྱི་གཞན་དུ་ནི་འགྲུབ་པ་མ་ཡིན་ནོ༔ 
དུས་ཚོད་ནི་ཐུན་དང་ཟོར་གྱི་དུས་ན་སྦྱར་བ་
ཡིན་གྱི་གཞན་ལ་ནི་མ་ཡིན་ཏེ༔ 
བསམ་ལེ་མ་གསང་བ་ངན་སྔགས་འདུས་པའི་རྒྱུད་ལེའུ་སྟོང་བཞི་བཅུ་ཡོད་
མགརཔ་ལས༔ བསམས་པ་འགྲུབ་པའི་ལེའུ་འདི་ཕྱུངས་པ་ཡིན་ཏེ༔ 
འདི་མིན་བསམ་ལེ་མས་ནི་འགྲུབ་པ་མ་ཡིན་
ནོ༔ 
བསམ་པའི་དུས་སུ་རྣལ་འབྱོར་པའི་མགོ་བོ་ལྟ་ལུགས་ནི་དུས་ཚོད་འདི་ཀུན་དང་བསྟུན་དགོས་སོ༔ 
འདི་
དང་མ་བསྟུན་ན་རྣལ་འབྱོར་བས་ལས་མི་འགྲུབ་པས་སྔགས་པ་ཡི་ཆད་པ་ལས་དོན་མི་འབྱུང་ངོ་༔ 
ཐུན་དྲུག་
ལ་སོགས་པའི་ངན་སྔགས་འདི་དག་ནི་གཅིག་ཏུ་དྲིལ་བའི་མན་ངག་ལ་སྦྱོ༔སྔགས་བདུན་བཏགས་ནས་
བསྒྲུབ་པ་ལས་དེ་མིན་དུ་འགྲུབ་མི་སྲིད་དོ༔ 
ཐུན་ཡ་བྲལ་བ་རྣམས་ནི་ཤེས་བྱ་ཡིན་པ་ལས་ལག་ཏུ་བླང་དུ་མི་
བཏུབ་སྟེ༔ སླངས་ཀྱང་ཡི་ཆད་པ་ལས་དོན་མི་འགྲུབ་པོ༔ 
དེའི་ཕྱིར་ན་གསང་སྔགས་ཀྱི་རྒྱུད་ཀུན་ལ་རྒྱབ་
ཡིག་མེད་ན་གཟུངས་ཀྱི་ནང་གི་ལས་ཚོགས་དང་འདྲ་སྟེ་འགྲུབ་མི་སྲིད་པས་ཡི་ཆད་པ་ལས་ཕན་མེད་དོ༔

བི་མ་སྙིང་ཐིག
ཨེ་ཀ་ཙ་ཏི་ནག་མོ་ཁྲོས་མའི་རྒྱུད་ཀྱི་རྒྱབ་ཡིག མན་ངག་གི་རྒྱལ་པོ་དུང་ཡིག་ཅན་གྱི་སྙིང་ཏིག་རྫོགས་སོ༔
རྒྱ༔ དེ་ལྟར་གསང་བའི་རྒྱུད་བཅུ་བདུན་ལ་ཁོང་དོན་གྱི་མན་ངག་དེ་དག་ནི་ཉམས་སུ་ལེན་པའི་སྐྱེས་བུ་ལ་དེ་
ལྟར་སྟོན་པ་ཡིན་གྱི་ཚོགས་བཤད་དུ་མ་ཡིན་ནོ༔ དཔེའི་ནང་གི་རྒྱུད་བཅུ་བདུན་གང་ཟག་ཅིག་གི་ཆ་རྐྱེན་དུ་
བསྒྲིགས་ནས་ཉམས་སུ་ལེན་པར་བསྟན་ནས་ཡོད་སྟེ༔ དེ་མ་ཡིན་པས་རྒྱུད་རེ་རེ་ནས་གང་ཟག་རེ་རེས་
ཉམས་སུ་བླངས་པའི་མན་ངག་ཏུ་བསྒྲིགས་ནས་བསྟན་པ་ཡིན་ནོ༔ བཤད་ཅིང་སྤྲོས་པ་ལ་དགའ་ན་དེ་ལྟར་
ཡང་ཉམས་སུ་ལེན་པའི་ལག་ལེན་དུ་བསྒྲིགས་ནས་བསྟན་པ་ཡིན་གྱི༔ ཡང་དག་པར་ན་རྒྱུད་ཀྱི་ཚིག་ཀུན་
ལ་དགོས་ཆེད་མེད་དོ༔ དེ་ཡང་ཚིག་གིས་རིག་པའི་ཡེ་ཤེས་གཏན་ལ་མི་ཕེབས་པའི་གནད་ཀྱིས་སོ༔ དེའི་
ཕྱིར་ན་གསང་བའི་མན་ངག་སྙིང་ཐིག་འདི་ནས་ཐེག་པ་གཞན་ལས་ཁྱད་པར་དུ་འཕགས་པའི་མན་ངག་འདི་
རྣམས་སྟོན་པ་ཡིན་ནོ༔ དེ་ཡང་ཚིག་གིས་སངས་རྒྱ་བ་ལ་རྡུལ་ཙམ་ཡང་ཕན་པ་མེད་པར་བསྟན་པ་དང་༔
རིག་པའི་ཡེ་ཤེས་དེ་ཤེས་རབ་ཀྱི་སྤྱོད་ཡུལ་དུ་མ་གྱུར་པ་དང་༔ བླ་མས་གདམས་ངག་བསྟན་ན་དབང་པོ་ལ་
རྣོ་རྟུལ་མེད་པ་དང་༔ ཉམས་སུ་ལེན་ནུས་ན་ལས་ལ་བཟང་ངན་མེད་པ་དང་༔ བླ་མས་རིག་པའི་མན་ངག་
བསྟན་པའི་མི་ལ་ལས་དགེ་སྡིག་མེད་པར་བསྟན་པ་དང་༔ སྐུ་གསུམ་དང་ཡེ་ཤེས་ལྔའི་སྣང་བ་རྣམས་འདི་
ཉིད་ལ་ལམ་དུ་སྣང་བ་ལས་འབྲས་བུ་མ་ཡིན་པ་དང་དྲུག་གིས་ཐེག་པ་གཞན་ལས་ཁྱད་པར་དུ་འཕགས་
པས༔ རིག་པ་ཉིད་ཤེས་རབ་ཀྱི་སྤྱོད་ཡུལ་མ་ཡིན་པར་དབང་པོའི་སྤྱོད་ཡུལ་དུ་གཏན་ལ་ཕབ་ནས་འདི་ཉིད་
ལ་ཕྱི་ནང་གི་འབྱུང་བ་རྣམས་རང་སར་དྭངས་པས་ཟག་བཅས་ཀྱི་ཕུང་པོ་མི་སྣང་བར་ལྷག་མེད་དུ་འཚང་རྒྱ་
བས་ན་མན་ངག་འདི་ཤིན་ཏུ་ཟབ་པར་བསྟན་པའོ༔ མན་ངག་གི་རྒྱལ་པོ་དུང་ཡིག་ཅན་འདི་ནི་མན་ངག་
ཡིན་གྱི་ཁ་བྱང་ནི་མ་ཡིན་ནོ༔ འདི་ལ་འདྲ་མིན་གཉིས་ཡོད་པ་ལས་ཡང་དག་པའི་མན་ངག་འདི་ལགས་སོ༔
ཁ་བྱང་ནི་འདི་བས་ཉུང་བ་མི་ཟབ་པ་ཅིག་ཡོད་དོ༔ དེའི་ཕྱིར་ན་འདི་རབ་ཏུ་གཅེས་སོ༔ རང་བཞིན་རྫོགས་
པ་ཆེན་པོ་ཐིག་ལེའི་སྐོར་གྱི་རྒྱུད་འདི་རྣམས་ཀྱང་རྒྱུད་རྐྱང་པ་ཡིན་ཏེ༔ སངས་རྒྱས་ཀྱི་ཞལ་ནས་གསུངས་
པའི་ནང་སྦྲེལ་ཏེ་བཤད་པ་ཡིན་པ་ལས༔ འགྲེལ་པ་བདག་གིས་བྱས་པའི་སྐུའི་རྒྱུད་ཀྱི་དོན་འགྲེལ་ཆུང་བ་
གཅིག༔ ཡོན་ཏན་གྱི་རྒྱུད་ཀྱི་དབུ་འགྲེལ་དང་༔ སྙིང་གི་མེ་ལོང་གི་འགྲེལ་ཆུང་དང་༔ དབང་འགྲེལ་དང་
བཞི་ལས་མེད་དོ༔ བཤད་ན་རྒྱུད་ནང་སྡེབས་ནས་བཤད་པ་ཡིན་ནོ༔ ཉམས་སུ་ལེན་པའི་གནད་དུ་མན་
ངག་གི་ཡི་གེ་རྣམས་ཡིན་ལ་ཡིད་ཆེས་འཇུག་པར་བྱེད་པ་ལ་རྒྱུད་རྣམས་ཡིན་ནོ༔ དེའི་གདམས་པ་སྙིང་ཏིག་

དུང་ཡིག་ཅན་གྱི་རྒྱབ་ཡིག
ལ་འབེབས་པ་ནི་ཡི་གེ་གསུམ་ཡིན་ཏེ༔ རྒྱབ་ཡིག་དང་༔ ཚད་ཡིག་དང་༔ རྟགས་ཡིག་དང་གསུམ་མེད་ན་
ཉམས་སུ་བླངས་ཀྱང་ཚི་ཆད་པ་ལས་དོན་ཅི་ཡང་མེད་དོ༔ མན་ངག་གི་རྒྱལ་པོ་དུང་ཡིག་ཅན་གྱི་རྒྱབ་ཡིག
མཁས་པ་ཆེན་པོ་བི་མ་ལ་མི་ཏྲས་མཛད་པ་རྫོགས་སོ༔ བྱེ་མ་ལས་སྒྲ་རང་འགྱུར་དུ་བསྒྱུར་བའོ༔ དཔལ་
ལྡན་མགོན་པོ་ལེགས་ལྡན་ནག་པོས་བཀའ་འདི་སྲུངས་ཤིག༔ སཱ་མཱ་ཡཱ༔ སྨུག་ནག་ཨེ་ཀ་ཙ་ཏིས་བཀའ་འདི་
སྲུངས་ཤིག༔ ས་མ་ཡཱ༔ ལྕེ་བཙུན་བདག་གིས་འོ་ཡུག་ཕྱི་གོང་རྫའི་ར་བར་འདི་ཁོ་ན་ལྟར་ཉམས་སུ་བླངས་
པས་ གྲུབ་ པ་ མིན་ རེ་ མགོ་ ཁོས༔ མདོ་རྒྱུད་ཚིགས་བཅད་འདི་རྣམས་ལྕེ་བཙུན་གྱི་གསུང་ཡིན་ནམ་བརྟག༔ གསལ་
བར་བྱེད་པའི་མན་ངག་དུང་ཡིག་ཅན༔ འདི་ནི་གསང་བའི་མདོ་རྒྱུད་ཐམས་ཅད་ལས༔ མན་ངག་སྙིང་པོ་
བསྡུས་པའི་བཅུད་ཡིན་པས༔ དེ་ཡི་མན་ངག་མི་འགྱུར་དོན་བསྟན་པ༔ དམིགས་གཏད་རིན་ཆེན་གསལ་
བའི་སྒྲོན་མ་ཡིསཿ འདི་ཡི་མདོ་དོན་འགྱུར་མེད་གསལ་བར་བྱས༔ གསང་བ་ངོ་བོ་ཉིད་ཀྱི་དེབས་ཀྱིས་ནི
འདི་ཡི་དོན་གྱི་མན་ངག་ཟབ་པ་ནི༔ འཁྲུལ་མེད་ཡིན་པར་ཤེས་པ་གནད་དུ་ཕབ༔ མདོ་བྱང་བསྡུས་པའི་
སྒྲོན་མས་རང་ངོ་བསྟན༔ རྩ་ཏིག་སྙིང་འབེབས་རྒྱབ་ཡིག་འདི་དང་བཞིས༔ གསང་བའི་ཡང་བཅུད་མན་ངག་
དུང་ཡིག་ཅན༔ ལྷག་མ་མེད་པར་ཡོངས་སུ་རྫོགས་པའོ༔ ས་མ་ཡཱ༔ རྒྱ་རྒྱ་རྒྱ༔ ཤུ་བྷཾ་མསྟུ་སརྦ་ཛ་ག་ཏཱཾ༔ མངྒ་
57

བི་མ་སྙིང་ཐིག་
༄༅༔ དུང་ཡིག་ཅན་རྒྱུད་ཀྱི་ཁོང་སྙིང་བསྡེབས་
པ་ཞེས་བྱ་བ་བཞུགས་སོ༔
སྤྱི༔ རྒྱ་གར་སྐད་དུ༔ ཏན་ཏྲ་ཙིཏྟ་དྷ་ཏུ་ཡེ༔ བོད་སྐད་དུ༔ རྒྱུད་ཀྱི་ཁོང་སྙིང་བསྡེབས་པ༔ རྡོ་རྗེ་སྟོང་པ་ཆེ་ལ་
ཕྱག་འཚལ་ལོ༔ ལུང་དང་རིག་པས་རྒྱུད་དོན་གསལ་ཕྱེ་ནས༔ མན་ངག་ངེས་པའི་དོན་འདི་བསྟན་པར་བགྱི་
འདི་དག་རྣམས་ཀྱི་སྙིང་བྱུང་དོན་བསྡེབས་ཏེ༔ གང་ཟག་གཅིག་གི་རྒྱུད་ལ་གོམས་པར་བྱ༔ ཀྱེ་མ་རིགས་ཀྱི་
བུ་རྣམས་འདི་ལྟར་གོམས་ཤིང་བརྟན་པར་གྱིས་ཤིག༔ ཐེག་པ་ཆེན་པོའི་རིགས་ལ་གནས་ཤིང་༔ ཐེག་པ་
ཆེན་པོས་གཞན་དོན་མཐར་ཕྱིན་པར་བྱས་ནས༔ དེ་ནས་གསང་བའི་མན་ངག་ལ་འཇུག་པར་བྱ་བའི་ཕྱིར་ན་
སྒྲ་ཐལ་འགྱུར་གྱི་རྒྱུད་ཀྱི་དོན་གྱི་མན་ངག་གིས་སྤྲུལ་པའི་སྐུ་བསྒྲུབས་ཏེ་གཞན་གྱི་དོན་རྫོགས་པར་བྱས་
ནས་རང་གི་དགོངས་པ་ལ་གནས་པར་བྱ་བའི་ཕྱིརཿ རྟགས་བཀོད་ཡི་གེའི་སྒྲ་དོན་གྱིས་གྲགས་སྟོང་དབྱེར་
མེད་དུ་ཤེས་པར་བྱས་ལ་འགྲོ་བ་རིགས་དྲུག་གི་རང་སྒྲས་ཕ་རོལ་གྱི་དོན་བྱ་མི་བྱ་དང་མངོན་པར་ཤེས་པ་
རྒྱུད་ལ་སྨིན་པར་བྱས་ནས༔ དེ་ནས་འབྱུང་བ་ལྔའི་སྒྲ་དོན་གྱིས་རྫུ་འཕྲུལ་ཡ་མ་ཟུང་བསྒྲུབས་ནས་ཕ་རོལ་
གྱི་དོན་བྱེད་པའོ༔ དེ་ནས་རང་གི་རིག་པའི་དོན་ལ་འཇུག་པ་སྟེ༔ བཀྲ་ཤིས་མཛེས་ལྡན་གྱི་རྒྱུད་ཀྱི་མན་ངག་
གིས་རིག་པའི་གནས་ཚུལ་གཏན་ལ་དབབ་སྟེ༔ འཁྲུལ་པའི་གཞི་གཏན་ལ་ཕབ་པའི་མན་ངག་གིས་རིག་
པའི་ རང་ངོ་ཤེས་པར་བྱས་ནསཿ མ་འཁྲུལ་པའི་ཡེ་ཤེས་ངོས་བཟུང་བའི་མན་ངག་གིས་རིག་པ་རང་དུ་
གཏན་ལ་ཕབ་ནས༔ འཁྲུལ་པའི་འཁྲུལ་ལུགས་ཀྱི་མན་ངག་གིས་རིག་པའི་ཤན་ཕྱེ་ནས༔ དེ་བཟློག་པའི་
མན་ངག་གིས་རིག་པའི་འགྲོ་ས་ངོ་ཤེས་པར་བྱའོ༔ དེ་ལྟར་རིག་པའི་འཁྲུལ་གཞི་གཏན་ལ་ཕབ་ནས༔ ད་
རིག་པའི་གོལ་ས་གཅོད་པའི་ཕྱིར་ཀུན་ཏུ་བཟང་པོ་ཐུགས་ཀྱི་མེ་ལོང་གི་མན་ངག་གིས་གཏན་ལ་འབེབས་
དགོས་ཏེ༔ བློས་བཏགས་རིམ་པའི་གོལ་ས་གཅོད་པའི་མན་ངག་གིས་རིག་པ་ཐེག་པ་གཞན་གྱི་གྲུབ་མཐའི་
ཕྱོགས་སུ་ལྷུང་ངམ་མ་ལྷུང་གཏན་ལ་ཕབ་ནས་ཉམས་སུ་བླང་༔ འཁྲུལ་པའི་གོལ་ས་གཅོད་པའི་མན་ངག་
གིས་བླ་མའི་གདམས་ངག་མ་འཁྲུལ་བར་གཏན་ལ་ཕབ་སྟེ༔ དངོས་པོ་གཤིས་ཀྱི་འདུག་ཚུལ་མ་ཡིན་པར་
འཛིན་པའི་གོལ་ས་གཅོད་པའི་མན་ངག་གིས་རང་གི་རིག་པའི་འདུག་ཚུལ་གཏན་ལ་དབབ་པའོ༔ དེ་ལྟར་
རིག་པའི་གོལ་ས་བཅད་ནས ད་རང་གི་རིག་པ་སྒྲོན་མར་གཏན་ལ་དབབ་པའི་ཕྱིར༔ སྒྲོན་མ་འབར་བའི་
58

དུང་ཡིག་ཅན་གྱི་རྒྱབ་ཡིག
རྒྱུད་ཀྱི་མན་ངག་གིས་བསྟན་ཏེ༔ བཏགས་པ་ཚིག་གི་སྒྲོན་མའི་མན་ངག་གིས་མིང་མཚོན་པར་བྱས་ནས་
རྟེན་འབྲེལ་རྫས་ཀྱི་སྒྲོན་མའི་མན་ངག་གིས་སྐྱེས་བུའི་རྩོལ་པ་ལས་ཡེ་ཤེས་སྐྱེ་བའི་དཔེ་གཏན་ལ་ཕབ་ནས
སྤྱི་མཐུན་ལས་ཀྱི་སྒྲོན་མའི་མན་ངག་གིས་རིག་པ་ཟུང་འཇུག་གི་དཔེ་གཏན་ལ་ཕབ་ནས༔ མཚོན་པ་དཔེའི་
སྒྲོན་མའི་མན་ངག་གིས་རང་གི་རིག་པ་ཕྱིན་ཅི་ལོག་གི་རྟོག་པ་བསལ་ནས༔ ཡེ་ཤེས་རྟགས་ཀྱི་སྒྲོན་མའི་
མན་ངག་གིས་ལུས་ཀྱི་གནད་སྐྱེས་བུའི་རྩོལ་བ་ལ་བརྟེན་ནས་ཉམས་སུ་བླང་པར་བསྟན་པའོ༔ དེ་ལྟར་སྒྲོན་
མ་གཏན་ལ་ཕབ་ནས༔ ད་རང་གི་རིག་པའི་སྒྲོན་མ་དེ་ཡང་༔ དཔེ་དུ་མའི་སྒོ་ནས་ངོ་སྤྲད་ནས་ཡེ་ཤེས་ངོས་
བཟུང་སྟེ་སྒྲོན་མའི་སྣང་བ་རང་སྣང་བ་དུ་གཏན་ལ་དབབ་པ་ནི་རྡོ་རྗེ་སེམས་དཔའ་སྙིང་གི་མེ་ལོང་གི་རྒྱུད་
ཀྱི་མན་ངག་རྣམས་བསྟན་ཏེ༔ ངོ་སྤྲོད་ཉི་ཤུ་གཅིག་གིས་དབང་པོ་རབ་འབྲིང་ཉི་ཤུ་རྩ་གཅིག་ལ་སྤྲད་པས་ཡེ་
ཤེས་སྐྱེ་བར་བྱས་ནས༔ དེ་ཡང་དབང་པོ་གསུམ་གྱི་དོན་དུ་བསྡུས་ནས་བསྟན༔ སྒྲོན་མའི་སྣང་བའི་མན་
ངག་གི་གནད་བཞིས་གཏན་ལ་ཕབས་ཏེ་ཉམས་སུ་ལེན་པའི་གནད་བཙལ་ལོ༔ དེ་ལྟར་ངོ་སྤྲད་ནས༔ ད་ངོ་
སྤྲོད་ཀྱི་མན་ངག་དེ་ཉིད་རང་ཡང་ལྟ་སྒོམ་སྤྱོད་པ་གསུམ་དུ་གཏན་ལ་དབབ་པར་བསྟན་པ་ནི༔ རིག་པ་རང་
ཤར་གྱི་རྒྱུད་ཀྱི་མན་ངག་གིས་བསྟན་ཏེ༔ སྤྱོད་པའི་མན་ངག་གིས་རང་གཞན་གྱི་སྣང་བ་གཏན་ལ་ཕབ་ནས
སྒོམ་པའི་མན་ངག་གིས་རང་གཞན་གྱི་བློ་མི་གནས་པ་གནས་པར་བྱས་ཏེ་རང་གི་རིག་པ་ཉིད་དུ་གཏན་
ལ་ཕབ་ནས༔ ལྟ་བའི་མན་ངག་གིས་རིག་པ་སྐུ་གསུམ་དུ་གཏན་ལ་ཕབ་སྟེ༔ གང་ཟག་བཞིའི་དོན་དུ་ཡེ་
ཤེས་བཞི་སྐྱེ་བའི་རིམ་པ་བསྟན་པའོ༔ དེ་ལྟར་ལྟ་སྒོམ་དུ་གཏན་ལ་ཕབ་ནས༔ ད་ལྟ་སྒོམ་སྤྱོད་པ་འབྲས་བུ་
དེ་དག་གི་སྐྱོན་དང་གོལ་ས་བཅད་ཅིང་བསལ་བའི་ཕྱིར༔ ནོར་བུ་འཕྲ་བཀོད་ཀྱི་རྒྱུད་ཀྱི་མན་ངག་བསྟན་ཏེ༔
སྤྱོད་པ་གཙོ་བོར་བྱེད་པའི་མན་ངག་གིས་སྒོམ་པའི་བྱིང་རྒོད་དང་སྣང་བའི་སྐྱོན་རྣམས་བསལ་བར་བྱས་ནས༔
སྒོམ་པ་ལ་གཙོ་བོར་བྱེད་པའི་མན་ངག་གིས་དབང་པོ་གསུམ་གྱི་སེམས་བཟུང་བའི་ཆོ་ག་དང་གནས་པར་
བྱས་ནས༔ ལྟ་བ་གཙོར་བྱེད་པའི་མན་ངག་གིས་སྤྱི་དང་རང་གི་མཚན་ཉིད་གཏན་ལ་ཕབ་ནས༔ འབྲས་བུ་
ལ་གཙོར་བྱེད་པའི་མན་ངག་གིས་སྤྱི་དང་རང་གི་འབྲས་བུ་ཇི་ལྟར་ཐོབ་པའི་རིམ་པ་གཏན་ལ་ཕབ་བོ༔ དེ་
ལྟར་ལྟ་སྒོམ་སྤྱོད་པ་དང་འབྲས་བུའི་སྐྱོན་དང་གོལ་ས་བཅད་ནས༔ ད་རིག་པའི་ངོ་བོ་དེ་ལག་ལེན་དུ་བསྒྲིག་
ན་ཇི་ལྟར་སྒྲིག་བསྟན་པ་ནི༔ ངོ་སྤྲོད་སྤྲས་པའི་རྒྱུད་ཀྱི་མན་ངག་བསྟན་ཏེ༔ དཔེ་དོན་རྟགས་གསུམ་གྱི་མན་
ངག་གིས་སྣང་བ་ལ་ཡིད་ཆེས་པར་བྱས་ནས༔ རིག་པ་དང་འོད་ཡེ་ཤེས་གསུམ་གྱི་མན་ངག་གིས་ལག་ཏུ་

བི་མ་སྙིང་ཐིག
ལེན་པའི་གྲངས་ཤེས་པར་བྱས་ནསཿ སྐུ་གསུམ་གྱི་ངོ་སྤྲོད་ཀྱི་གདམས་ངག་གིས་རིག་པ་གཏན་ལ་ཕབ་ནས༔
གནད་གསུམ་དུ་བཞག་པའི་ངོ་སྤྲོད་ཀྱི་མན་ངག་གིས་ཉམས་སུ་བླངས་པས་ལག་ལེན་དུ་གཏན་ལ་ཕབ་པའོ༔
དེ་ལྟར་ལག་ལེན་གཏན་ལ་ཕབ་ནས༔ ད་རིགས་དྲུག་གི་སྐྱེ་བའི་སྒོ་དགག་པའི་ཕྱིར་ཀུན་ཏུ་བཟང་པོ་ཀློང་
དྲུག་པའི་རྒྱུད་ཀྱི་མན་ངག་གིས་གཏན་ལ་དབབ་པར་བྱ་སྟེ༔ རིགས་དྲུག་གི་འབྲོས་ཁུངས་གཅོད་པའི་མན་
ངག་གིས་ཡུལ་དྲུག་རྣམས་དག་པར་བྱས་ནས༔ རང་སྣང་ལྷུག་པར་ཤར་བའི་མན་ངག་གིས་སྣང་བའི་རྐྱེན་
ཐམས་ཅད་དང་༔ བྲལ་བར་བྱའོ༔ དེ་ལྟར་རིགས་དྲུག་གི་སྐྱེ་གནས་བཅད་ནས༔ 
ད་ཉམས་སུ་བླང་བ་དངོས་
ལ་འཇུག་པར་བྱ་སྟེ༔ ཡི་གེ་མེད་པའི་རྒྱུད་ཀྱི་མན་ངག་གིས་ཉམས་སུ་ལེན་པ་དངོས་བསྟན་ཏོ༔ ཞལ་ཆེམས་
ཀྱི་མན་ངག་གིས་ཕྱི་ནང་གསང་བའི་བྱ་བ་བཏང་སྟེ་རྐྱེན་མེད་ཀྱི་ཡུལ་དུ་གནས་པར་བྱས་ནས་བཞག་ཐབས་
བཞིའི་མན་ངག་གིསཿ རིག་པ་རང་སོར་ཆུད་པར་བྱས་ནས་དབྱིངས་དང་རིག་པའི་མན་ངག་གིས་དངོས་
གཞི་རིག་པ་ཟད་པ་མེད་པའི་ཐབས་བསྟན་པའོ༔ དེ་ལྟར་ཉམས་སུ་བླང་བའི་ཐབས་བསྟན་ནས༔ ད་ཉམས་
སུ་ལོངས་པའི་ཚད་གཏན་ལ་དབབ་པའི་ཕྱིརཿ སེང་གེ་རྩལ་རྫོགས་ཀྱི་རྒྱུད་ཀྱི་མན་ངག་གིས་བསྟན་ཏེ༔
བསྒོམ་པ་རྣམ་པ་ལྔའི་མན་ངག་གིས་རང་གི་ཤེས་པ་བརྟན་པའི་ཚད་བཟུང་ལ༔ ལྟ་བ་ཞེ་ཕུགས་ཀྱི་མན་ངག་
གིས་རིག་པ་མི་འགྱུར་བར་བྱས་ནས༔ ཉམས་སུ་བླངས་པ་དངོས་གཞིའི་མན་ངག་གིས་ཉམས་གོང་ནས་
གོང་དུ་འཕེལ་བར་བྱའོ༔ དེ་ལྟར་ཉམས་སུ་བླང་བའི་ཚད་བསྟན་ནས༔ ད་རིག་པ་དེ་ཕྱིར་མི་ལྡོག་པར་བྱ་
བའི་ཕྱིར༔ 
མུ་ཏིག་ཕྲེང་བའི་རྒྱུད་ཀྱི་མན་ངག་གིས་རིག་པ་མ་སྨིན་པ་སྨིན་པར་བྱའོ༔ 
གལ་མདོ་བཅུ་གཅིག་
གི་མན་ངག་གིས་རིག་པ་ཁྲིགས་སུ་ཉམས་སུ་བླངས་ནས༔ གནད་རྣམ་པ་གསུམ་མཐོང་བའི་མན་ངག་གིས་
གོམས་པའི་གདེང་བཅས་ནསཿ འཁྲུལ་པའི་རང་རྐྱེན་དག་པའི་མན་ངག་གིས་འབད་བཅས་དང་འབད་མེད་
དུ་གྲོལ་བར་བསྟན་པའོ༔ དེ་ལྟར་རིག་པ་ཕྱིར་མི་ལྡོག་པར་བྱས་ནས༔ ད་རིག་པ་དེ་བྱས་པ་མ་ཡིན་པར་
རང་གྲོལ་བར་བྱ་བ་ནི༔ རིག་པ་རང་གྲོལ་གྱི་རྒྱུད་ཀྱི་མན་ངག་གིས་བསྟན་ཏེ༔ གཅིག་པུ་གྲོགས་དང་བྲལ་
བར་གནས་པའི་མན་ངག་གིས་སྣང་བ་ལ་དབང་བར་བྱས་ནསཿ རིག་པ་མཁའ་ལ་དབྱུང་བའི་མན་ངག་
གིས་རྡོ་རྗེ་ལུ་གུ་རྒྱུད་དང་འདྲིས་པར་བྱས་ལཿ སྣང་བ་ཅེར་བཞག་གི་མན་ངག་གིས་འཁོར་འདས་ཐམས་
ཅད་རང་གྲོལ་དུ་བྱའོ༔ དེ་ལྟར་རང་གྲོལ་དུ་བསྟན་ནསཿ ད་ཡོན་ཏན་སྣ་ཚོགས་སུ་ཤར་བ་ཐམས་ཅད་
དབྱིངས་རིག་རང་གི་ངོ་བོ་ཡིན་པར་བསྟན་པའི་ཕྱིར༔ རིན་པོ་ཆེ་སྤུངས་པའི་རྒྱུད་ཀྱི་མན་ངག་བསྟན་ཏེ༔
6

དུང་ཡིག་ཅན་གྱི་རྒྱབ་ཡིག །
ཡོན་ཏན་དུ་མ་རྫོགས་པའི་རིག་པའི་གནད་ཀྱི་མན་ངག་གིས་ཐམས་ཅད་རང་གི་རིག་པའི་ཆོ་འཕྲུལ་དུ་
བལྟས་ནས༔ རྒྱ་ཆེ་བ་དབྱིངས་རིག་གི་མན་ངག་གི་གནད་དུ་མའི་སྒོ་ནས་རང་གི་དབྱིངས་རིག་ཏུ་རྟོགས་
པར་བྱའོ༔ དེ་ལྟར་ཡོན་ཏན་སྣ་ཚོགས་སུ་ཤར་བ་ཐམས་ཅད་རང་གི་དབྱིངས་རིག་ཏུ་གཏན་ལ་ཕབ་ནས༔
ད་གང་ཟག་རྣམས་འཇུག་ཅིང་ཡིད་ཆེས་པར་བྱ་བའི་ཕྱིར་སྔ་རྟགས་ཕྱི་རྟགས་ནི་སྐུ་གདུང་འབར་བའི་རྒྱུད་
ཀྱི་གདམས་ངག་བསྟན་ཏེ༔ གནད་རྣམ་པ་གསུམ་གོམས་པའི་ཚད་ཀྱིས་རྒྱུད་སྨིན་པའི་མན་ངག་གིས་ལུས་
ལ་སྐུ་གསུམ་འབྱུང་བའི་རྟགས་གཏན་ལ་ཕབ་ནས༔ རྣམ་པར་དག་པའི་ནམ་མཁའ་ལ་གཟེར་འདེབས་པའི་
མན་ངག་གིས་རིག་པ་སྨིན་པའི་རྟགས་བསྟན་ཏེ༔ ཉམས་སུ་བླངས་བ་གོམས་པའི་རྟགས་ཀྱི་མན་ངག་གིས་
ལུས་ངག་ཡིད་གསུམ་འཚང་རྒྱ་བའི་སྔ་རྟགས་དང་ཕྱི་རྟགས་ཀྱིས་གཞན་འཇུག་པའི་དོན་བསྟན་པའོ༔ དེ་
ལྟར་རྟགས་དང་ལྡན་པའི་གང་ཟག་དེ་མྱ་ངན་ལས་འདའ་བས༔ ད་ལམ་དུ་བར་དོ་ལ་ཇི་ལྟར་འཆར་བའི་
སྣང་བ་བསྟན་པ་ནི༔ ཉི་ཟླ་ཁ་སྦྱོར་གྱི་རྒྱུད་ཀྱི་གདམས་ངག་གིས་གཏན་ལ་དབབ་སྟེ༔ རང་བཞིན་གནས་
པའི་བར་དོ་ལ་ཤེས་པ་གྲོས་ཐག་བཅད་པའི་གདམས་ངག་གིས་བླ་མའི་མན་ངག་ལ་ཡིད་ཆེས་པར་བྱས་ནས༔
འཆི་ཁ་མའི་བར་དོ་ལ་མི་གསལ་བ་གསལ་གདབ་པའི་མན་ངག་གིས་རང་གི་རིག་པ་བསྟན་པར་བྱས་ནས༔
ཆོས་ཉིད་ཀྱི་བར་དོ་ལ་རང་གི་རིག་པ་ངོས་བཟུང་སྟེ་འཚང་རྒྱ་བར་བསྟན་པའོ༔ གལ་ཏེ་མ་སྨིན་པའི་དབང་
པོ་རྟུལ་པོ་རྣམས་ནི་སྲིད་པའི་བར་དོ་ལ་ལས་ཀྱི་འཕྲོ་འཐུད་པའི་མན་ངག་གིས་རང་བཞིན་སྤྲུལ་པ་སྐུའི་ཞིང་
ཁམས་སུ་དབུགས་ཕྱུང་ནསཿ སྐྱེ་བ་གཅིག་གིས་བར་དོ་མེད་པར་ཡང་དག་པར་རྫོགས་པར་འཚང་རྒྱ་
བར་བསྟན་པའོ༔ དེ་ལྟར་དེ་དག་གི་སྔོན་དུ་ནི་རྟེན་ཁྱད་པར་ཅན་དུ་བསྒྲུབ་པའི་ཕྱིར༔ རྫོགས་པ་རང་བྱུང་གི་
རྒྱུད་ཀྱི་མན་ངག་གིས་དབང་རྣམ་པ་བཞི་བསྟན་ཏེ༔ ཕྱི་ནང་གི་དབང་གི་མན་ངག་གིས་དབང་པོ་རྟུལ་པོ་
རྣམས་ཞུགས་པར་བྱས་ནས༔ གསང་བ་ཤེས་རབ་ཡེ་ཤེས་གསལ་བར་བྱེད་པའི་གདམས་ངག་གིས་ཆགས་
པ་ཅན་གྱི་གང་ཟག་རྣམས་ཡང་དག་པའི་ལམ་དུ་དྲངས་ནས༔ རང་རིག་པ་ཡོངས་སུ་རྫོགས་པ་ཆེན་པོའི་
དབང་གི་མན་ངག་གིས་དེ་དག་རྣམས་ཀྱི་ཞེན་པ་བཟློག་པར་བྱ་བའི་ཕྱིར་རིག་པ་རྩལ་གྱིས་དབང་བསྐུར་དུ་
མེད་པར་བསྟན་པའོ༔ གྲོགས་དམ་ཚིག་ནི་རྒྱུད་དེ་དག་རེ་རེ་ལ་ལྡན་པས་གུད་དུ་མ་བཤད་དོ༔ དེ་ལྟར་གང་
ཟག་གཅིག་གི་ཆ་རྐྱེན་དུ་རྒྱུད་རྣམས་གཅིག་ཏུ་བསྡུས་ནས་ཉམས་སུ་ལེན་པའི་གང་ཟག་དེ་ལ་གཞན་གྱི་
གནོད་པ་བསྲུང་བར་བྱ་བའི་ཕྱིར༔ དཔལ་ཨེ་ཀ་ཙ་ཏི་ནག་མོ་ཁྲོས་མའི་རྒྱུད་ཀྱི་མན་ངག་བསྟན་ཏེ༔ ཁྲོས་
6

བི་མ་སྙིང་ཐིག
པའི་དུས་ཚོད་ཀྱི་མན་ངག་གིས༔ 
ཟླ་བ་གཅིག་ལ་དུས་འདི་ཙམ་ན་མ་མོས་བསད་པའི་ལས་བྱ་བའི་དུས་
ཀྱིས་འགལ་བ་ཆམ་ལ་ཕབ་དང་༔ 
བསམ་པ་འགྲུབ་པའི་ངན་སྔགས་ཀྱི་རྫས་ལ་བརྟེན་ནས་རྣལ་འབྱོར་བའི་
ཉལ་ལུགས་ཀྱིས་འགལ་བྱེད་དགུག་པར་བྱས་ནས༔ 
གནག་པ་ཐུན་དྲུག་གི་ངན་སྔགས་གཅིག་ཏུ་དྲིལ་བ་
དང་༔ རྐྱང་པའི་བྱ་ཐབས་ཀྱིས་འགལ་བྱེད་གསོད་པའོ༔ 
དེ་ལྟར་རྣལ་འབྱོར་པ་གཅིག་གིས་བསྟན་པ་འཛིན་
པ་དང་༔ སྐྱོང་བ་དང་༔ བསྲུང་བ་གསུམ་ཚང་པར་བསྟན་པས་ན༔ རྒྱུད་དེ་དག་ཚིག་མཐའ་ཡས་ཀྱང་དོན་
རྣལ་འབྱོར་པ་གཅིག་གི་ཆ་རྐྱེན་དུ་བསྟན་པའོ༔ 
དེའི་ཕྱིར་ན་རྒྱུད་ཐམས་ཅད་ཀྱི་ཙིཏྟ་ཕྱུང་བ་སྟེ༔ དེ་དག་
རྣམས་ལ་མན་ངག་གི་གཟེར་འདི་དག་དང་མ་ལྡན་ན་སྙིང་བཏོན་པའི་རོ་དང་འདྲ་བས་དོན་མེད་པའོ༔ དེའི་
ཕྱིར་ན་རྣལ་འབྱོར་པ་སྤྲོས་པ་མེད་པའི་བློ་ཅན་རྣམས་ཀྱི་དོན་དུ་རྒྱུད་ཀྱི་ཁོང་སྙིང་ཕྱུང་སྟེ་བསྟན་པའོ་
འདི་ཡི་མན་ངག་དོན་དང་ལྡན་པའི་རྣལ་འབྱོར་པ་ལ་རྒྱུད་ཚིག་རྣམས་དགོས་པ་མེད་པར་བསྟན་པས༔ ཚིག་
གི་སྤྲོས་པ་ཆོད་དེ་དེའི་དོན་གཅིག་ཏུ་གནས་པའི་དགོས་པ་ཡོད་པས༔ དོན་ལ་ཡིད་ཆེས་ཤིང་ཚིག་ལ་མཐར་
རྟོགས་པས་ན་རྣལ་འབྱོར་པ་ཆེན་པོ་རྣམས་ཀྱི་སྤྱོད་ཡུལ་ལོ༔ 
དེའི་ཕྱིར་ན་མན་ངག་འདི་གཞན་ལ་ཚིག་ཙམ་
མམ༔ ཟུར་གཅིག་ཀྱང་བརྗོད་པར་མི་བྱའོ༔ 
འདི་ནི་ཉམས་སུ་ལེན་པའི་གང་ཟག་གསུམ་ལས་འཕེལ་ན་
མཁའ་འགྲོའི་ཆད་པ་འབྱུང་ངོ་༔ དེས་ན་རབ་ཏུ་གསང་བར་བྱའོ༔ བསྟན་པ་ཐམས་ཅད་ཀྱི་སྙིང་པོ༔ ལྟ་བ་
ཐམས་ཅད་ཀྱི་ཡང་ཞུན༔ 
མན་ངག་ཐམས་ཅད་ཀྱི་སྙིང་ཁུ་ཡིན་པས་སོ༔ 
རྒྱུད་ཀྱི་ཁོང་སྙིང་གང་ཟག་གཅིག་
གི་ཆ་རྐྱེན་དུ་བསྡུས་པ་གསལ་བ་མིག་གི་ལྡེ་མིག་ཅེས་བྱ་བ་གསང་བའི་དེབས་རྫོགས་སོ༔ 
ཨི་ཏི༔ སྔགས་
ཀྱི་སྲུང་མས་སྲུངས་ཤིག༔ དམ་ཚིག་དང་མི་ལྡན་ཞིང་སྐལ་མེད་རྣམས་ལ་བྱིན་ན༔ ཞྭའི་མགོན་པོས་ཆད་པ་
བཅད་ནས་མིག་ཐང་ལ་བྲུལ་ནས་ཚེའི་དུས་བྱེད་པར་འགྱུར་རོ༔ 
དེས་ནི་རབ་ཏུ་གསང་ངོ་༔ ལས་ཅན་
གཅིག་དང་འཕྲད་པར་ཤོག༔ ཤུ་བྷཾ༔ ། བསྐལ་བཟང་སངས་རྒྱས་བྱོན་པ་འཛམ་བུའི་གླིང༌། །མདོ་སྔགས་
དམ་ཆོས་དར་བ་བོད་ཀྱི་ལྗོངས། །མཁན་སློབ་ཆོས་གསུམ་འཛོམ་པས་ཆོས་འཁོར་བསྐོར། །ཐུགས་བསྐྱེད་
བསྟན་པ་ཡུན་རིང་གནས་གྱུར་ཅིག །དགེའོ། །དགེའོ། །དགེའོ། ། ། །

གཡུ་ཡིག་ཅན་པོ་ཏི་སྨུག་ཆུང་གི་སྐོརར།
༄༅༔ གཡུ་ཡིག་ཅན་པོ་ཏི་སྨུག་ཆུང་གི་
སྐོར་རྣམས་བཞུགས་སོ༔ ༔
གཡུ་ཡིག
མ་ཡིག་བུ་ཡིག་བསྡོམས་པས་སྐབས་དོན་བཅུ་གཉིས་དང་ཐོར་བུའི་སྐོར་རྣམས༔
e ttརཾ༼གཞུཏམཱཧi༔ སཾ་སྐྲ་ཏའི་སྐད་ཨེ་ཝཾ་མ་ཡ་བྷུ་ཏ་ཨེ་ཀ་སྨིན༔ ཨོ་རྒྱན་སྐད་བྷ་དུ་སར་
དྷ་བྷེ་ལ་ཀི༔ རྒྱ་ནག་པོའི་སྐད་བེ་རོ་བྷ་ཞ་ཏི་སག་ཏི་ཀོ༔ མཁའ་འགྲོ་མའི་སྐད་བྷེ་ཏི་བྱུ་གུ་ལིར་ཏ སིང་གྷ་ལའི་སྐད་
པ་བྲུ་ཞུ་ཏི་ད་རོས་ཏུ༔ སོག་པོའི་སྐད་ཕེ་ཏི་བྱེ་ལ་པོ་ཏང་ཀེ༔ བོད་སྐད་དུ༔ ལོ་རྒྱུས་རིན་པོ་ཆེའི་མདོ་བྱང་༔
བཅོམ་ལྡན་འདས་བྱ་བྲལ་རྫོགས་པ་ཉིད་ལ་ཕྱག་འཚལ་ལོ༔ གང་ཞིག་རྨོངས་པ་གདུང་བ་སེལ་བའི་དོན་
ཚིག་དང་༔ གང་ཞིག་སེམས་ཉིད་རྣལ་དུ་འབེབས་པའི་དོན་ཚིག་དང་༔ གང་ཞིག་རྒྱུད་ལུང་དོན་དུ་འགོད་
པའི་དོན་ཚིག་དང་༔ གང་ཞིག་ལྷ་རྣམས་མངོན་དུ་སྣང་བའི་དོན་ཚིག་དང་༔ གང་ཞིག་སྐྱེ་མེད་གདིང་དུ་
འཛུད་པའི་དོན་ཚིག་དང་༔ གང་ཞིག་ཆོས་སྐུ་ཅོག་གིས་འཇོག་པའི་དོན་ཚིག་དང་༔ གང་ཞིག་འཁྲུལ་པ་ཐུར་
དུ་གཞུག་པའི་དོན་ཚིག་དང་༔ གང་ཞིག་ཉོན་མོངས་སྔར་གྱིས་འཛིན་པའི་དོན་ཚིག་དང་༔ གང་ཞིག་ལྷག་
པའི་བསམ་གཏན་རྫོགས་པའི་དོན་ཚིག་དང་༔ གང་ཞིག་ཁམས་གསུམ་གཡུལ་ངོ་བཟློག་པའི་དོན་ཚིག་དང་
གང་ཞིག་བྱ་བྱེད་ལམ་དུ་སློང་བའི་དོན་ཚིག་དང་༔ གང་ཞིག་བཀོད་པ་ཡོངས་སུ་རྫོགས་པའི་དོན་ཚིག་
རྣམས༔ རྣམ་པར་ཕྱེ་སྟེ་ གསལ་བར་འདིར་ནི་བསྟན་པར་བྱའོ༔ སྤྱི༔ ཁཁཾ་རཀནྠ དབྷཀརྨོངས་པ་
གདུང་ བ་དག་ནི་བསལ་ བའི་ ཕྱིར༔ པོ་ཏི་སྨྱུག་གུ་ལ་ཟངས་ཀྱི་ཁྱམས་བག་ཏུ་བཅུག་ནས་རྒྱས་གདབ་ནས་སྨྲས་པའི་
མན་ངག་པོ་ཏི་སྨུག་ཆུང་ཞེས་བྱ་སྟེ། འདི་ལ་འདྲ་མིན་གཉིས་ཡོད་སྟེ༔ མིན་པ་ལ་ཡིན་པའི་སྐད་བྱས་པ་ཅིག་ཀྱང་ཡོད་དོ༔ འདི་ནི་
བསེ་རིན་པོ་ཆེའི་བྱུང་དམར་ལ་གཡུའི་ཡི་གེ་བྲིས་ནས༔ སོག་པོ་གཡུའི་སྨིན་མ་ཅན་གྱིས་ཡུལ་ནས་བསྒྱུར་བའོ༔ བཀོད་པ་ལོ་རྒྱུས་
རྒྱས་འབྲིང་གསུམ་ལས་འདི་ལེགས༔ ཆེན་པོའི་དོན་ནི་རྒྱ་ཆེ་ལས༔ རིན་ཆེན་ལོ་རྒྱུས་མིག་འབྲས་འདིར་སྤྲོའོ་
དོན་ཉིད་གསང་བ་བསྡུས་པའི་ཡི་གེ་འདི༔ སྒྲ་དང་ཐ་སྙད་བཀོད་པ་ཆེན་པོ་ལས༔ སྙིང་པོ་འདི་ནི་ཡོངས་སུ་
བསྡུས་པའོ༔ ཤིན་ཏུ་དཀོན་པས་སྔོན་པོའི་གཡུ་ཡིས་བྲིས༔ གསང་སྐོར་སོགས་གཞན་དང་ཐུན་མོང་དག་ཏུ་མ་
བྱས་པ༔ འདི་ནི་མཆོག་ཏུ་གསང་བའི་ཡི་གེའོ༔ རྒྱ་རྒྱ་རྒྱ༔ རྒྱ་གར་སྐད་དུ༔ བྷ་དུ་དྷ་ཏྲི་ལ༔ བོད་སྐད་དུ

བི་མ་སྙིང་ཐིག
བརྒྱུད་ པ་ གསུམ་ པ༔ སངས་རྒྱས་དགོངས་པས་རིག་འཛིན་བརྡ་བརྒྱུད་གང་ཟག་སྙན་བརྒྱུད༔ དཔལ་ གཉིས་ མེད་ ཀྱི་
རྒྱལ་པོ་སྐྱེ་བ་མེད་པའི་ལུས་ཅན་ལ་ཕྱག་འཚལ་ལོ༔ འཇིག་རྟེན་ཡིད་ཆེས་བསྐྱེད་པ་མུན་པའི་བློ་དང་ཡུལ་ཅན་
གྱི༔ མ་རིག་མུན་པའི་དམག་དཔུང་གདམས་པ་ཉམས་ལེན་གྱི་གནད་བཟློག་བྱའི་ཕྱིར༔ གསང་བའི་སྐྱེས་བུ་རྣམས་ལ་
ཡེ་ཤེས་འོད་ཀྱི་སྣང་བ་འདི་བསྟན་ཏོ༔ བྱ་རྒོད་ཕུང་པོའི་རི་ལ་དེ་ནས་དགེ་སློང་དད་དང་རིག་མཆོག་ལྡན༔ ཞུ་བ་
པོ་ཤཱ་རིའི་བུ་སྟེ་སྐར་མ་འོད་བཟང་གིས༔ སྟོན་པ་འོད་སྲུང་ཉིད་ལ་དུ་སྐུ་སྤྲུལ་པ་འདི་སྐད་ཞུས༔ སྟོན་པའི་མཛད་
སྤྱོད་ཇི་ལྟ་བུ་ཞུས་པ༔ ཀྱེ་ཀྱེ་འཇིག་ རྟེན་མུན་པ་སྣང་བྱེད་པ༔ སངས་རྒྱས་ཆོས་ རྫོགས་ཆེན་གྱི་དོན་འདི་དག་ཀྱི་
བསྟན་པ་འོད་འབར་འདི༔ ལོ་རྒྱུས་རིན་པོ་ཆེའི་མཛོད་བྱང་གིས༔ འཇིག་རྟེན་རིགས་དྲུག་མུན་པ་སེལ་བའི་ཕྱིར༔
བསྟན་པའི་སྟོན་པ་དང་པོ་ཇི་ལྟར་བྱོན༔ བསྟན་པའི་སྒྲོན་མ་གསང་ཆེན་ངེས་པའི་རྒྱུད་འདི་རྣམས༔ ཇི་ལྟར་བསྟན་
ཤིང་གསུངསཿ སྙིང་པོ་བསྡུས་པའི་བཀའ་གསང་ངེས་པ་འདི༔ ཚིག་དང་ཡི་གེ་ཤད་བར་དུ་ཡིས་བཅད༔
ལྗགས་ལ་བཀྲམ་པའི་ཐེག་རྒྱལ་ཨི་ཏི་ལཿ སྡེ་དང་འབུམ་ཚོའི་གྲངས་ནི་ཇི་ཙམ་ཞིག༔ ཤིན་ཏུ་བསྡུས་པའི་
ཐིག་ལེའི་སྐོར་ལ་བཞི་ཡོད་པ་ལས་གསང་བ་བླ་ན་མེད་པ་འདི་ལཿ སྙིང་ པོ་ ཡང་ གསང་ལ གསལ་བའི་ཚིག་མཚོན་
ཚེག་བར་དུ་དང་ལྡན༔ ན་བདུན་བདུན་བར་བཅད་པའོ༔ ཤིན་ཏུ་ཐིག་ལེའི་སྐོར༔ དཀོན་པ་གསང་བའི་རྒྱུད་རྒྱལ་
གྲངས༔ ཤིན་ཏུ་རྒྱ་ཆེ་རྣམ་པར་བཀོད་པ་ལས༔ བསྡུས་ཏེ་གསང་ཏིག་སྙིང་དང་འདྲ་བ་རུ༔ བླ་མེད་ཕྱི་རྒྱུད་བཅུ་
བདུན་དེ་ལྟར་སྙིང་ཐིག་ཡང་གབ་སྦས་པ་ཡི༔ མར་གྱི་ཡང་ཞུན་ལྟ་བུའི་རྒྱུད་གསང་བ་ཡང་ནས་ཡང་དུ་བསྡུས་པར་
སྙིང་པོ་འདི༔ ཕྱི་རབས་གང་དང་གང་གིས་འཛིན་པར་འགྱུར༔ མཐའ་མ་སྟོན་པའི་བསྟན་པ་མི་གནས་ཆོས་
གང་གིས་བྱེད་ནུབ་པའི་ཚེ༔ བསྟན་པའི་བཙས་སུ་གང་གིས་མེ་རོ་བྱེད༔ ཐིག་ལེ་མཆོག་གསང་བླ་མེད་ཡོངས་
རྫོགས་འདིའི༔ བསྟན་པ་ཉིད་ལ་འཕེལ་འགྲིབ་ཇི་ལྟར་འབྱུང་༔ སྐལ་དང་ལྡན་པའི་སྐྱེས་བུ་ལུང་རབ་ཅན༔
འབྱུང་བ་རང་དེངས་བློ་ལྡན་དུ་ཞིག་འབྱུང་༔ ཕུང་པོ་ལྷག་མེད་སྙིགས་མ་རྩོད་ལྡན་ལེ་ལོས་རབ་གཡེངས་པས༔
འདི་ཉིད་གོམས་པར་མ་གྱུར་གདིང་མེད་པ༔ བར་དོར་འཚང་རྒྱ་བ རང་ངོ་བསྟན་པ་དུ་ཞིག་འབྱུང་༔ སྐྱེ་མེད་
རིག་པའི་སྣང་བ་མཆོག་དེ་གོམས་པར་མ་གྱུར་ཡང་༔ འདི་ཉིད་མཐོང་བས་གར་སྐྱེ༔ ཡོན་ངལ་བསོའི་ས་གནས་
གང་༔ རྨོངས་པ་རྣམས་ཀྱི་གདུང་བ་བཅད་པའི་ཕྱིར༔ སྟོན་པ་ཐུགས་རྗེ་ཆེན་པོ་ཉིད་བཞེངས་ལ༔ བདག་ནི་
དོན་ལ་ཡིད་ཆེས་འཇུག་ཕྱིར་གསུངས༔ དེ་ནས་སྟོན་དྲུག་པ་རྡོ་རྗེ་འཆང་པ་འོད་སྲུངས་ སུ་སྤྲུལ་ནས༔ ཉིད༔ སྣང་བ་
རྣམ་པར་དག་པའི་ཏིང་ངེ་འཛིན་ལས་བཞེངས་ནས་ནི༔ ཤཱ་རིའི་བུ་ལ་འདི་སྐད་གསུངས༔ ཀྱེ་མ་ཚེ་དང་ལྡན་པ་ཉོན༔

གཡུ་ཡིག་ཅན་པོ་ཏི་སྨུག་ཆུང་གི་སྐོར།
གདུང་བ་དག་ནི་སེལ་བའི་ཚིག ཁྱོད་ཐེག་ཆེན་གྱི་རིགས་མིན་པ་ཁྱོད་ཀྱིས་འདི་དག་གཟུང་བར་དཀའ༔ ཐེག་པ་
དམན་ལ་ཞུགས་པ་དང༌༔ དགེ་སྦྱོང་རྟོག་གེ་པ་དག་གི་གཟུགས་འཛིན་ལ༔ སྐྲག་པར་འགྱུར་བས་འདི་ནི་རབ་
གསང་སྙིང་པོའི་དོན༔ བྱང་ཆུབ་སེམས་དཔའ་ཆེན་པོ་ཡི༔ སྤྱོད་ཡུལ་ཉིད་ལས་གཞན་གྱིས་མིན༔ དེ་ཡི་ཕྱིར་
ན་ དོན་འདི་ཁྱོད་ཀྱིས་གཟུང་བ་ དཀའོ༔ དེ་ནས་འོད་བཟང་ཤཱ་རིའི་བུ༔ བདག་སྐལ་བ་རེ་ཆུང་སྙམ་སྟེ༔ རབ་ཏུ་
བརྒྱལ་ནས་འདྲེ་ལྡོག་ཅིང་༔ ཀྱེ་མ་ཀྱི་ཧུད་ཨེ་ཤ་ཀ༔ བདག་ནི་འཇིག་རྟེན་འཁོར་བའི་ལས་མི་ཐར་སྙམ་ནས་རྒྱུ
དད་པས་རབ་ཏུ་མི་སྤོབས་པས༔ སྡུག་བསྔལ་འཆིང་བས་དམ་དུ་བཅིངས༔ ཐེག་ཆེན་གྱི་ཐར་པའི་ས་བོན་ཉིད་
དང་བྲལ༔ ད་ནི་འཁོར་བར་ཡུན་རིང་གནས༔ སྟོན་པའི་ཐུགས་རྗེ་དཔྱངས་ཐག་མི་སྐྱོབ་པས༔ ཆད༔ ཡུན་གྱི་
མགོན་སྐྱབས་ཉིད་དང་བྲལ༔ ཀྱེ་མ་འཇིག་རྟེན་ཡུལ་འདི་ན༔ མགོ་རྐང་ལུས་སོགས་ལྷ་ཀླུ་མི་སོགས་སུ་འདོད་
པ༔ ཚུར་ཤོག་ཚུར་ཤོག་འདི་ལོངས་ཤིག༔ ཁྲག་དང་ཆུ་སེར་ནང་རོལ་ཡང་༔ སུ་འདོད་སུ་འདོད་འདི་ལོངས་
ཤིག༔ དེ་སྐད་བརྗོད་ཅིང་ལུས་སོགས་བཏང་༔ དེ་ལྟར་སྡུག་བསྔལ་ཉིད་ལྡན་པས༔ སྒྲིབ་པ་ཟད་དེ༔ སྟོན་པས་
ཐུགས་རྗེས་རབ་བཟུང་སྟེ༔ ཉིད་ཀྱི་མཛོད་སྤུའི་བུ་ག་ནས༔ བདུད་རྩི་སྣང་བར་བྱེད་ཅེས་པའི༔ འོད་ཟེར་
རབ་ཏུ་སྤྲོས་ནས་ནི༔ ཉོན་ཤཱ་རིའི་བུའི་མོངས་བག་ཆགས་སྒྲིབ་སྦྱངས་ཏེ༔ འདི་སྐད་ཐུགས་རྗེ་ཆེན་པོས་
གསུངས༔ ཨེ་མ་རིགས་ཀྱི་བུ་ཉིད་ནི༔ འཁོར་བའི་བག་ཆགས་སྦྱང་དཀའ་བ༔ འདི་ཉིད་དུ་ནི་རབ་སྦྱངས་
པས༔ ད་ནི་བསྟན་པའི་སྙིང་པོ་བཟུང་༔ འདི་ཁྱོད་ལ་སྣང་བར་འགྱུར་རོ༔ དེ་སྐད་རབ་ཏུ་གསུངས་པ་ཡིས༔ ཤཱ་
རིའི་བུ་ནི་དྲན་སད་ནསཿ མགོ་དང་ཡན་ལག་བྲལ་བ་ཡང་༔ སྔོན་དུ་ཡོད་པ་ཇི་བཞིན་འགྱུར༔ ཡང་ནི་ཐལ་
མོ་རབ་སྦྱར་ནསཿ ཀྱེ་ཀྱེ་ཐུགས་རྗེའི་ལྕགས་ཀྱུས་ཟུང་༔ ཐར་པའི་ལམ་ལ་ཡང་དག་འཁོད༔ སྣང་མཛད་
ཆེན་པོ་ཨ་ལ་ལ༔ སྤྲོས་མེད་བདེ་ཆེན་ཨ་ལ་ལ༔ ཉག་གཅིག་ཆེན་པོ་ཨ་ལ་ལ༔ ཁྱབ་བརྡལ་འུབ་ཆུབ་ཨ་ལ་
ལ༔ ཉིད་ཀྱི་མཐུ་སྟོབས་འོད་ཟེར་གྱིས༔ བདག་ གི་ ཇི་ལྟར་གོང་ཞུས་པའི༔ བཅུ་གཅིག་པོ་ཚིག་རྣམས་རིམ་
པར་ཕྱེ་སྟེ་གསུངས༔ དེ་ནས་ཉིད་ཀྱིས་འདི་སྐད་གསུངས༔ དགེ་སློང་རྡོ་རྗེ་འཛིན་པ་ཁྱོད༔ འདི་ཉིད་རབ་ཏུ་
གཟུང་དཀའ་ཡང་༔ ཁྱོད་ཀྱི་དད་པའི་སྟོབས་ཀྱིས་ཟུང་༔ ཞུས་དོན་དང་སྟོན་པའི་བྱོན་ལུགས་ང་ནི་མི་ཤིགས་རྡོ་རྗེ་
གཞི་མི་འགྱུར་བས༔ ལས༔ ཕྱི་རོལ་ས་ཆུ་ལ་སོགས་དམིགས་པ་གཅིག་ཀྱང་མེད༔ ནང་དུ་ཡིད་གཡོས་རིག་རིག་
མ་རིག་པ་ ཆས༔ འབྱེད་མེད་རྒྱུད་ལས་ཀ་དག༔ ཡིད་ཀྱིས་རླུང་གིས་ཕུལཿ མི་རིག་པ་རྟོག་རྩེ་གཅིག་ས་བོན་རྒྱུ་
ལས༔ འཕེན་པའི་ཡེ་ཤེས་ཉིད་ཀྱིས་བསྐྱོད༔ མུན་འཁོར་དང་སྣང་འདས་མཚམས་ལྷུམས་སུ་ཞུགས༔ ཕ་ནི་མ་

བི་མ་སྙིང་ཐིག
འགགས་པ་ཐབས་ཆ་ཤེས་རབ་སྟོང་པ་ཤེས་རབ་མ༔ ལྷུན་གྲུབ་སྟོང་བའི་ཡུལ་ལ་ཤར༔ དེ་ཚེ་རྐྱེན་བཞིའི་འཁྲུལ་
འཁོར་ལས༔ འཛིན་པའི་རྒྱ་དང་བཅས་པར་གྱུར༔ རླུང་ཆུ་མེ་སའི་དངོས་པོ་ལས༔ རྟེན་དང་ཡུལ་གྱི་ཁྱད་
པར་བྱུང་༔ གཟུགས་མེད་རྣམས་དང་འདོད་པ་ཡི༔ གནས་བཅུ་དག་མཐོ་རིས་ནི་ཐོག་མར་བྱུང་༔ གདུལ་བྱའི་
དང་པོ་བསྐལ་པ་དགའ་ལྡན་བརྩེགས་པ༔ ལ སྐྱེ་དགུའི་ཚེ་ལོ་དཔག་མེད་དུསཿ སྐྱེ་བཞིའི་སེམས་ཅན་རིགས་
རྣམས་ཀྱིས༔ ཤེས་པའི་རྟགས་འདི་འཛིན་པ་ལས༔ རྫུས་སྐྱེས་ཀྱི་ས་ཆུ་འབྱུང་བའི་དམིགས་རྟེན་ལས༔ འབྱུང་
བ་རང་དྲོད་སྐྱེས་པས་བེམས་པོ་དག་ནི་འདོད་གཡོས་པས༔ ཆུ་ལ་མེ་དྲོད་ཕེབས་པའི་དུས་ཡི་བདེ་བ་སྐྱེས༔ མེ་ལ་
ཆུ་སྟེ་རླན་གྱིས་ཞད་ས་ལ་རླུང་༔ གཡོ་བའི་ཆ་དེ་བཞིན་རླུང་དལ་གྱི་ལས་ལ་ས་བདེ་ཤར༔ དེ་ཚེ་ལུས་རྫུས་ཏེ་དང་པོ་
བེམས་པོའི་གཟུགས་གཉིས་ རྫུས་སྐྱེས་སོ༔ རྫུས་ནས་ཤེད་བུ་དང་ཤེད་གྲོགས་སྒོང་སྐྱེས་ཟེར་ཏེ་མ་ཡིན་པར་རིན་པོ་ཆེའི་
ཟིལ་བ་ལས་རྫུས་ཏེ༔ སྐྱེས་བུ་གདུལ་བྱ་ནི༔ མའི་རྒྱུ་རྐྱེན་ཉི་མ་རབ་ཏུ་སྣང་བྱེད་དང་༔ ཕའི་རྒྱུ་ཟླ་བ་དྲི་མེད་ཅེས་
བྱའོ༔ ང་ནི་ལྟ་ སྟངས་སྟོན་པ་ཡུལ་གསུམ་སྐྱེ་གནས་གདུལ་བྱ་ལ་གཟིགས་དང་བཅས༔ པདྨ་ཆུ་ ཡི་ སྙིང་ པོ་ལས༔
སྐྱེས་དྲོད་ཕེབས་པ་མེ་ཡིས་བདེ་བ་བཟུང་ནས་འོངས༔ ཡུལ་དེ་ཤེས་པ་དྲོད་ཀྱིས་འདྲེན་པའི་སྟོབས་ཀྱིས༔ དགའ་ལྡན་
བརྩེགས་པར་གྲགས༔ ལོ་ ས་བརྒྱད་ལ་དགོངས༔ བརྒྱད་མཛེས་པའི་ཟུར་ཕུད་ཅན༔ ལྔ་པ་རིགས་ལྔ་མཚོན་པ་ཁ་
དོག་དྲི་མ་མེད་པའི་བརྡར་དཀར་ བའི་ལུས་ བླངས་ སོ༔ འཁོར་བསྐལ་པ་བཟང་པོ་འདི་ལ་སངས་རྒྱས་སྟོང་འབྱུང་བའི་
བརྡའ་ནི་སངས་རྒྱས་སྟོང་ཕྲག་གཅིག རང་ རང་དེའི་བསྟན་པ་རེ་རེས་འདུལ་བའི་བརྡར༔ འདུལ་བའི་ཕྱག་རྒྱར་
ལྡན༔ འདིས་འདུལ་བའི་གཉེན་པོ་གཉིས་སུ་འབྱུང་བའི་བརྡར༔ ཡིད་ དང༌ སེམས་ དང་ འབྱུང་ བའི་ རྒྱུ འབུམ་
ཕྲག་དག་ནི་དྲུག་ཅུ་བཞི༔ འོད་ཐིག་ཡང་ཞུན་བཅུ་བདུན་ནི༔ རྒྱུད་བཅུ་བདུན་ནམ་མཁར་འོད་སྣང་ཡེ་ཤེས་
འབརཿ བསྟན་པའི་བུ་གཅིག་དགྲ་དང་ བྲལཿ ཡང་ཏིག་སྙིང་པོའི་རྟགས་སུའོ༔ ཡུལ་གྱི་ཡོན་ཏན་མངོན་
པར་བརྗོད༔ འདོད་འཇོ་ དང༌ ནི་ཅང་ཤེས་ རྟ ཁྲུས་རྫིང་མ་བཏབ་ལོ་ ཐོག་ དང་ ༔ ལུས་ལ་གོས་མེད་
གཅེར་བུ་ནི༔ རང་རང་འོད་དང་བཅས་པའོ༔ དེ་ལྟར་ཚེ་ལོ་དཔག་མེད་ནས༔ བརྒྱད་ཁྲི་དག་གི་བར་དག་ཏུ
སྟོང་སྟོང་གཉིས་ལས་ལོ་རེ་བྲི༔ དེ་ལྟར་བསོད་ནམས་རབ་ཟད་པས༔ ལུས་ཀྱི་འོད་སོགས་རིམ་གྱིས་ཡལ༔
ནར
ཉོན་མོངས་དག་ཀྱང་བགས་ཀྱིས་སྐྱེ༔ དེ་ནས་ཚེ་ལོ་ བྱེ་བ་ལ༔ འབྱུང་བཞིའི་སྒོ་ང་ལས་སྐྱེས་གཟུགས་དག་
འབྱུང་༔ འགྲོ་ན་ནམ་མཁར་བྱ་ལྟར་འགྲོ༔ འབྱུང་བ་ལྔ་ལས་སྐྱེས་པའི་གཟུགས ས་རྡོ་འདུས་པའི་ཤ་གཟུགས་ས་
ཡི་སྒོ་ང་ལས༔ ཤ་སླ་མགོ་ཆེ་ཁ་དོག་སེར༔ ས་ལས་སྐྱེས་པའི་མི་དྲོད་ཤས་མེ་ལས་སྐྱེས་པས་མེ་ལས་ཤ་སྐམ་ལྷུ་

གཡུ་ཡིག་ཅན་པོ་ཏི་སྨུག་ཆུང་གི་སྐོར།
གཟུགས་ཕྱེད༔ དམར་པོ་ཡན་ལག་མཆེད་པར་འབྱུང་༔ རླུང་ནི་མང་པོ་འདུས་པ༔ མགོ་ཆུང་ཤ་མདངས་གནག
ཆེའི་རླངས་པ་འདུས་པའི་ཟིལ་པ་ལས་ནི་སྔོ་སངས་འཇིགས་པའི་གཟུགས༔ ནམ་མཁའ་ ཡིད་འདུས་པའི་སྤྲིན་ལས་
བྱུང་བ་མགོ་ཆུང་དཀར་པོའི་གཟུགས༔ འབྱུང་བ་ཀུན་ལ་ཡང་ལྔ་ལྔ་ཚང་བ་ལ་ཤས་ཆེ་ཆུང་ཡོད་པའོ་ ལྔ་ལས་བྱུང་བ་
ཡི༔ སྒོ་ང་ལས་ནི་སྐྱེས་པ་སྟེ༔ དེ་ཚེ་ང་ནི་ལྟ་སྟངས་ཡུལ་གདུལ་བྱ་རྟེན་གསུམ༔ འབྱུང་ལྔ་འདུས་པའི་འོད་ལྔས་
ཁྱབ་པ་སྒོ་ལྔ་ནི༔ ཡིད་དྭངས་མ་ཤིང་ཟིལ་ཚུལ་དུ་འོང་ཁ་དོག་ལྔ་ལྡན་པ༔ འབྱུང་ལྔ་རང་མེའི་སྒྲ་བརླབ་པ་ཆུ་སྒྲ་གཤང་ས་
བ་སྒྲ་ས་སྒྲ་ཏིག་པ་རླུང་ཆག་པ་ནམ་མཁའ་སེང་བའོ༔ འདོད་གཡོས་པས༔ འབྱུང་བ་གྲང་པས་ཕ་ཡི་རྒྱུ༔ སྙིགས་མ་ཚ་
བ་ལས་ནི་མ་ཡི་རྐྱེན༔ དྭངས་མ་རྒྱུ་རྐྱེན་དྭངས་མ་ཆེ་བ་སྒོ་ངར་དྲིལ༔ འཛོམ་ནས་བདག་ལུས་རྫོགས༔ ལོ་བཅུ་
དྲུག་གཟུགས་དང་ཁ་དོག་མཛེས་པའི་ཚུལ་དུ་འོངསཿ མདའ་གང་འོད་ཀྱིས་རང་ལུས་བརྒྱན༔ ཤེས་རབ་ཆགས་པ་
ཆགས་པས་འདུལ་བར་བྱེད་པས་ཆ་ལས་སྐྱེས་པ་ཡི༔ སངས་རྒྱས་པ་དེ་ཙམ་འབྱུང་བའི་བརྡ༔ མཁའ་འགྲོའི་ཚོགས་ནི་
འབུམ་ཚོ་གཉིས༔ ཡུལ་ནི་འཇིག་རྟེན་མི་མཇེད་ཅེསཿ འབྱུང་བ་བཞི་ཡི་དྭངས་མ་དག༔ སའི་དྭངས་མ་ཞག་
སོགས་ཟས་སུ་ཟ་ཞིང་ཉོན་མོངས་ཆུང་༔ ཤིང་ལོའི་གོས་ཅན་དབང་པོ་མེད༔ དེ་ནས་ལོ་ཡང་རིམ་གྱིས་བྲི༔
འོད་སོགས་ཉོན་མོངས་པའི་དབང་གིས་དག་ཀྱང་རིམ་གྱིས་ཉམས༔ བརྒྱ་བརྒྱའམ་བརྟག་བརྒྱད་བརྒྱ་ལོན་ཞིང་ཉིད་
ལ་ལོ་རེ་བྲི༔ དེ་ནས་ཚེ་ལོ་འབུམ་པ་ལ༔ དེ་ལྟར་འབྱུང་ལྔའི་ལུས་འདི་དག་ལས་ཀྱི་རླུང་གིས་བཏེག་ནས་འདོམ་གང་
གི་སྟེང་དུ་འགྲོ་དག་ ལས༔ འབྱུང་ལྔ་ནད་ སོགས་ ཚ་གྲངས་མ་སྙོམས་པ་ཉོན་མོངས་ ཀྱི་རྒྱུ་ ལས་བྱུང་༔ དྲོད་དང་
གཤེར་ལས་ལུས་གཟུགས་གྲུབ༔ འབྱུང་ལྔའི་ས་བོན་ལངས་ མེ་དྲོད་བསྡུས་ཏེ་ཆུས་རླན་རླུང་གིས་བསྐྱེད་ནམ་མཁས་
འདྲེས༔ པ་ལས༔ གཟུགས་ནི་ཐ་དད་དུ་མར་བྱུང་༔ དེ་ཚེ་སྟོན་པ་བདག་ནི་དྲོད་བརླན་ལས༔ ལུས་བོངས་ལྡན་
ཞིང་ཁ་དོག་ལྡན༔ སྡུད་པ་ས་བརླན་ཕ་རྒྱུད་རླུང་དྲོད་སྨིན་པ་མ༔ དེ་ལྟར་རྒྱུ་རྐྱེན་ལས་སྐྱེད་དོ༔ ཐབས་ཀྱི་རྒྱུ་
ལས་ བསྐྱེད་ པའི་ ཕྱིར༔ ཆགས་ མེད་ ལེ་ ལོ་ ཅན་ འདུལ༔ བྱང་ ཆུབ་ སེགས་ དཔའ་ འབུམ་ ཕྲག་ དྲུག༔
འདི་དག་ཕ་རྒྱུད་ཀྱིས་ཚིམས་པར་བྱས་རིགས་ལྡན་འཁོར་གྱི་ཚུལ་དུ་བྱུང་༔ དེ་ཚེ་སེམས་ཅན་དེ་དག་ཀྱང་༔ ལྗོན་
ཤིང་དག་ནི་ཟས་སུའོ༔ ལུས་འོད་ཆགས་གང་མུན་ཚད་མཐོང་༔ དེ་ནས་ཉོན་མོངས་བགས་སྐྱེས་ནས༔ དྲུག་
བརྒྱ་དག་ལ་ལོ་རེ་བཞིན༔ ཚེ་ཡི་ལོ་ནི་ཁྲི་པ་དག༔ ལུས་ཀྱི་འོད་ཟད་ཉི་ཟླ་བྱུང་༔ འདོད་ཆགས་དུག་གི་
འདོད་གཡོས་པས༔ ཕོ་མོའི་དབང་པོའི་སྒོ་ཡང་དོད༔ གོང་གི་དྲོད་བརླན་རྒྱུ་ལས་ནི༔ ཁུ་དང་ཁྲག་གི་རང་
བཞིན་ནི༔ འབྱུང་བ་ལྔ་ཡི་གཟུགས་ཅན་ནོ༔ བལྟས་པས་ཚིམ་པ་ལོ་བརྒྱ་ལ༔ རྒོད་པ་དག་ནི་དྲུག་ཅུའི་བར༔

བི་མ་སྙིང་ཐིག
བརྒྱ་ཕྱེད་ལ་ནི་ལག་བཅངས་སོ༔ དེ་ནས་གཉིས་གཉིས་འཁྱུད་པའོ༔ དེ་ལས་ཁྱེའུ་བུ་མོའི་གཟུགས༔ ཀུན་
ནས་རས་སམ་ཤིང་ཤུན་གྱོན༔ ཟས་སུ་ས་ཡི་ཚིལ་ཞག་ཟ༔ སེར་སྣའི་གསོག་འཇོག་དག་གིས་ནི༔ ཞག་རིམ་
བླངས་པས་དེ་ཡང་ནུབ༔ དེ་ནས་ས་ལུའི་འབྲས་ཀྱང་སྤྱད༔ དེ་ལ་ང་དང་བདག་བཟུང་བས༔ ང་རྒྱལ་དག་
དང་ཞེ་སྡང་སྟེ༔ དེ་ཡིས་ཟས་ཀྱང་རིམ་གྱིས་ནུབ༔ སྟོང་ཕྱེད་དག་གིས་ལོ་རེ་བྲི༔ བརྒྱད་ཁྲི་དག་གི་དུས་ཀྱི་ཚེ༔
བདག་ནི་མངལ་སྐྱེས་གཟུགས་ཅན་སྟེ༔ ལྷ་དབང་མཆོག་རབ་གཙུག་ཕུད་དང་༔ འདོད་ཡུམ་བརྩེ་ལྡན་རྒྱུ་རྐྱེན་
ལས༔ བུས་པ་དག་གི་གཟུགས་སུ་འོངས༔ དེ་ཚེ་སེམས་ཅན་དེ་དག་གི འདོད་ཆགས་བཞི་ལས་བྱུང་བའི་
གཟུགས༔ སྐྱེ་བ་བཞི་གཟུགས་ཐ་དད་སྟེ༔ བརྫུས་ནས་སྐྱེས་པ་ས་ཡི་གཟུགསཿ སྒོང་སྐྱེས་དྲོད་སྟེ་མེ་ ཡི་
གཟུགས༔ དྲོད་བརླན་སྡུད་པ་ཆུ་ཡི་གཟུགས༔ མངལ་སྐྱེས་རླུང་གི་གཟུགས་སུའོ༔ དེ་ལྟར་སྐྱེ་བཞིའི་ལུས་ལེན་
ཡང་༔ འབྱུང་བ་ཉིད་ལས་བསྐྱེད་པའོ༔ ཕལ་ཆེར་དྲོད་དང་གཤེར་ལས་སོ༔ ཐོག་མར་འབྱུང་བས་བསྐྱེད་པས་
ན༔ ཐ་མ་འབྱུང་བས་འཇིག་པའོ༔ སུམ་ཅུ་རྩ་གསུམ་ཞེས་བྱ་བ༔ དགའ་དང་ལྡན་པའི་ཡུལ་དེ་རུ༔ གསོ་བར་
བྱེད་པའི་སྨན་གྱི་མཆོག༔ སྐྱེད་པར་བྱེད་པ་སྨན་གྱི་མཆོག༔ སྐྱེད་པར་བྱེད་པས་གཞོན་ནུ་ལཿ ཁྱད་པར་ཡིད་
འོང་ལྡུམ་ར་དེར ང་ནི་དྲུག་པ་རྡོ་རྗེ་འཆང་༔ བྱང་ཆུབ་སེམས་དཔའི་གཟུགས་སུ་འཁྲུངས༔ སངས་རྒྱས་འོད་
སྲུངས་ལ་སོགས་ཏེ༔ རབ་ནི་བདུན་པོ་འཁོར་དུའོ༔ འབྲས་བུ་གསུམ་གྱི་ཟས་ཟོས་སོ༔ ལྷ་དབང་བརྒྱ་བྱིན་ཁང་
བཟངས་ཀྱི༔ ལྷོ་ཡི་ཕྱོགས་སུ་དེ་ལྟར་རོ༔ ལྷ་དབང་བརྒྱ་བྱིན་བཙུན་མོ་དང་༔ སུམ་ཅུ་རྩ་གཉིས་སྲས་བཅས་
པས༔ ཉི་དང་དྲག་པོ་ཡིད་བཞིན་དང་༔ ལྷ་མོར་བཅས་པ་དེ་དག་གི༔ ཉོན་མོངས་ཟད་པར་བྱ་ཕྱིར་འོངས༔
དེར་ནི་བདུན་ཅུ་རྩ་ལྔ་ལོན༔ དེ་ནས་དོན་མེད་སྟོང་ཕྲག་བདུན༔ ཡང་ནི་བརྩེ་བའི་སེམས་སྐྱེས་ནས༔ ཉོན་
མོངས་གདུག་རྩུབ་མཁའ་འགྲོའི་གནས༔ གསང་ཆེན་རོལ་པའི་དུར་ཁྲོད་དུ༔ གནོད་སྦྱིན་རཀ་སེང་གདོང་དང་༔
འདོད་པའི་དབང་མོའི་ལྷུམས་ནས་སྐྱེས༔ ཡིད་ཁྲོས་འཇིགས་པའི་གཟུགས་སུ་བྱས༔ གཞོན་ནུ་དཔའ་བོའི་
སྟོབས་དང་ལྡན༔ འཁོར་ནི་བྱང་ཆུབ་སེམས་དཔའ་བདུན༔ མཁའ་འགྲོ་པུན་ཉེར་ཞི་དང་༔ ཚངས་པ་ཉིད་ནི་
དུང་གི་མགྲིན༔ དྲང་སྲོང་ཟླ་འོད་གཞོན་ནུ་དང་༔ སེང་གེའི་གདོང་ཅན་ལ་སོགས་ཏེ༔ འདི་དག་གདུལ་བའི་
ཡུལ་དུ་བྱས ཚེ་ལོ་དྲུག་ཁྲིའི་དུས་སུའོ༔ དེ་ནས་སྟོང་དུ་བསྟན་པ་བཙུགས༔ དེ་ནས་མྱ་ངན་འདའ་ཚུལ་སྟོན༔
དེ་ལྟར་རིམ་པ་གཉིས་ལྡན་ནོ༔ དེ་འོག་ཏིང་འཛིན་འབུམ་ཕྲག་གཅིག༔ ཚེ་ལོ་སྟོང་གི་དུས་དག་ཏུ༔ སྲིན་པོ་
པུརྣའི་ཡུལ་དུ་ཡང་༔ སྲིན་པོ་རཀྵ་ཁྲོ་གདོང་དང་༔ སྲིན་མོ་ཤམ་ཤམ་ནག་མོའི་བུར༔ ང་ནི་དྲང་སྲོང་ཁྲོས་པར་
68

གཡུ་ཡིག་ཅན་པོ་ཏི་སྨུག་ཆུང་གི་སྐོར།
འོངས༔ འཁོར་ནི་སྲིན་པོ་བྱེ་བ་གཅིག དེ་དག་ཞི་ལྡན་སེམས་ལ་བཀོད༔ དེ་དོན་སྟོང་ཕྲག་གཉིས་ཀྱི་བར༔ དེ་
ནས་མྱ་ངན་འདའ་བའི་ཚུལ༔ སྟག་སྤྱང་ཁྲོས་པའི་རི་ལའོ༔ ཏིང་འཛིན་དག་ལ་འབུམ་ཕྲག་ཕྱེད༔ དེ་ནས་ལྷོ་
ཕྱོགས་འཛམ་གླིང་རྒྱན༔ ཉན་ཐོས་རྣམས་དང་ཡིད་འདྲེས་ཕྱིར༔ རྒྱལ་པོ་ཛ་རི་ཞེས་བྱ་བའི་ ཁབ་ཀྱི་ལྷོ་ནས་
རྒྱང་གྲགས་གཅིག བྱ་རྒོད་སྤུངས་པ་ཞེས་བྱ་བའི༔ རི་འདིར་ང་ནི་ད་ལྟའོ༔ ཚེ་ལོ་དག་ནི་སྟོང་ཕྱེད་ལ༔
རིགས་ལྡན་རྒྱལ་རིགས་དག་གི་བུ༔ རྒྱལ་པོ་སེང་གེ་བཟང་པོ་དང་༔ མཛེས་མ་འོད་ལྡན་ཡུམ་གྱི་ལྷུམས༔ ང་
སྐྱེས་སྐྱེས་བུ་ལུས་ཤེད་ཅན༔ འཕོངས་དང་སྒྱུ་རྩལ་ཀུན་ལ་མཁས ཉི་ཤུ་རྩ་ལྔ་དག་ན་ནི༔ ནུབ་ཕྱོགས་
བསགས་པའི་མཆོད་རྟེན་རྩར༔ རང་གིས་རང་བྱུང་རབ་ཏུ་བྱུང་༔ ཁ་དོག་དུར་སྨྲིག་གོས་གྱོན་ཏེ༔ ཉན་ཐོས་
རྣམས་ཀྱི་གདུང་བ་བཅད༔ དེ་ནས་འདི་ནས་བྱང་གི་ཕྱོགས༔ འབྲས་བུ་ཡོངས་སུ་རྫོགས་པ་ཡི༔ བྱང་ཆུབ་སྙིང་
པོའི་ཤིང་ཅན་དུ༔ ལོ་ནི་བརྒྱ་དང་ཉི་ཤུ་རུ༔ བྱང་ཆུབ་སེམས་དཔའི་གདུང་བ་བཅད༔ དེ་འོག་ད་ལྟ་ཕུང་པོའི་
རིར༔ བདུན་ཅུ་རྩ་གཉིས་བར་དུ་ནི༔ ཉན་ཐོས་བྱང་ཆུབ་སེམས་དཔའ་ཡི༔ གདུང་བ་བཅད་ཕྱིར་འདི་ལྟར་རོ༔
བྲམ་ཟེ་དག་ནི་མཚན་བཟང་དང་༔ དགེ་སློང་མ་ནི་པདྨའི་སྤྱན༔ གདུལ་ཡུལ་ཡོན་བདག་འདི་དག་གོ༔ དགྲ་
བཅོམ་བདུན་གྱི་འཁོར་སྣང་བ༔ ཐོག་མའི་སངས་རྒྱས་བདུན་ལ་སོགས༔ དཀྱིལ་འཁོར་གཅིག་བསྡུས་འཁོར་
ཡིན་ནོ༔ ད་ལྟ་ཚེ་ལོ་སུམ་བརྒྱ་ལ༔ གདུལ་བྱ་ཉོན་མོངས་རྣམས་བཅད་ཕྱིར༔ འོད་སྲུངས་བསྒྲེས་པོ་ཞེས་བྱ་བ༔
རྒས་པའི་སྡུག་བསྔལ་ཞི་བྱའི་ཕྱིར༔ དགེ་སློང་རྡོ་རྗེ་འཛིན་པའོ༔ ད་ནི་འདི་ནས་ནུབ་བྱང་མཚམས༔ རྡོ་རྗེ་
གདན་དྲུང་བྱང་ཆུབ་གནས༔ བྱང་ཆུབ་ཤིང་ལ་རྒྱབ་གཏད་ནས༔ སྲོད་ལ་བདུད་ཀྱི་དཔུང་རྣམས་བཏུལ༔
ནམ་ཕྱེད་ཏིང་འཛིན་མཉམ་བཞག་ནསཿ སྐྱ་རེངས་དག་ནི་ཤར་བ་ལ༔ ང་ནི་མྱ་ངན་འདའ་ཚུལ་སྟོན༔ ངས་
ནི་ཐོག་མ་དེ་ལྟར་དུ༔ བརྫུས་དང་སྒོ་ང་དྲོད་དང་བརླན༔ མངལ་ལས་སྐྱེས་པའི་གཟུགས་དང་ནི༔ རིམ་པས་
སེམས་ཅན་ཉིད་དང་བསྟུན༔ དེ་ལྟར་སྤྲུལ་ནས་དོན་བྱས་སོ༔ བཀོད་པ་ཆེན་པོ་འབུམ་ཚོ་དྲུག་གི་བདག་ཉིད་
ལས༔ དུས་གསུམ་སངས་རྒྱས་དགོངས་པས་བརྒྱུད་པའི་དོན་ཚིག་ཅེས་བྱ་བ་རྫོགས་སོ༔ སྤྱི༔ རྒྱ་རྒྱ་རྒྱ༔
༈ དེ་ནས་ཉིད་ཀྱི་སྐུ་དང་གསུང་དང་ཐུགས་ལས་བྱུང་བའི་ལོ་རྒྱུས་ཞེས་བྱ་བ་རྣམ་པར་སྤྲོས་སོ༔ ཚེ་དང་ལྡན་
པ་ཁྱོད་ཉོན་ཅིག༔ ང་ནི་བརྫུས་ནས་སྐྱེས་པའི་ཚེ༔ ཁྱེའུ་གཞོན་ནུ་འཁྲུལ་མེད་ལ༔ འཇིག་རྟེན་ཉི་མས་རབ་
དགང་ཕྱིར༔ རྒྱུད་ཀྱི་རྒྱལ་པོ་ཐལ་འགྱུར་ཏེ༔ ནམ་མཁའ་མི་འབྱེད་བར་སྣང་ནས༔ ཀ་ལ་པིང་ཀའི་མཆུས་
བསྒྱུར་གནས༔ འགྲོ་བ་འདུལ་ཕྱིར་འདི་དག་བསྟན༔ འདི་ནི་བསྟན་པ་འབྱུང་བའི་འགོ༔ ང་ནི་སྒོ་ང་ལས་

བི་མ་སྙིང་ཐིག
སྐྱེས་ཚེ༔ སྐུ་དང་གསུང་དང་ཐུགས་ཀྱི་རྒྱུད༔ ཡོན་ཏན་ཕྲིན་ལས་རྒྱུད་ལྔ་ནི༔ འབྱུང་བ་འགྱུར་བའི་བར་དག་
ནསཿ འབྱུང་བའི་རང་སྒྲ་དག་གིས་བསྒྱུར༔ དེས་ནི་སེམས་ཅན་ལུས་སོགས་གྲོལ༔ ང་ནི་དྲོད་བརླན་ལས་
སྐྱེས་ཚེ༔ དོང་སྤྲུག་རྨ་བྱ་མཇིང་བསྣོལ་དང་༔ འབྱུང་བ་ཟད་པའི་རྒྱུད་རྣམས་ནི༔ བར་སྣང་གཟུང་དང་བྲལ་
བ་ལས༔ རླུང་གི་སྒྲ་ལས་དྲངས་ཏེ་བསྒྱུར༔ འདིས་ནི་འདོད་པའི་ཞེན་ཆགས་གཅོད༔ དེ་ནས་སུམ་ཅུ་རྩ་
གསུམ་གྱི༔ རྣམ་པར་རྒྱལ་བའི་ཁང་བཟངས་སུ༔ རིགས་དྲུག་ཉོན་མོངས་གདུང་བཅད་ཕྱིར༔ གདུང་བ་སེལ་
བའི་དམ་ཆོས་དྲུག༔ བློ་རིམ་གཉིས་སུ་སྣང་བའི་ཕྱིར༔ རྩོལ་སྒྲུབ་འབད་པས་གྲོལ་བ་དང་༔ འབད་མེད་
རང་སར་གྲོལ་བ་གཉིསཿ འབད་བཅས་དག་ནི་ཚིག་གི་དོན༔ འབུམ་ཚོ་གཉིས་སུ་རྣམ་བཤད་དོ༔ དེ་ཡང་
རྒྱས་པ་འབུམ་དང་གཅིག༔ བཞི་ཁྲི་སྟོང་ཕྲག་བརྒྱད་དུ་བསྟན༔ འབད་མེད་ཡོངས་སུ་བཤད་པ་དང་༔ ཀུན་
གསལ་དང་ནི་རིགས་གསུམ་རྒྱུད༔ རྣམ་པར་ཕྱེ་སྟེ་བསྟན་པའོ༔ དེ་ནས་དུར་ཁྲོད་གསང་ཆེན་དུ༔ ཤེས་རབ་
ཆགས་པ་ཅན་དག་ལཿ འདོད་ཆགས་ཉིད་ཀྱིས་འདུལ་བའི་ཕྱིར༔ མ་ཡི་རྒྱུད་ནི་བྱེ་བ་གཉིས༔ ཆགས་པ་
ཅན་གྱི་དོན་དུ་བསྟན༔ ཐབས་ཀྱིས་སྐྱེས་པ་འདུལ་བའི་ཕྱིར༔ ཕ་ཡི་རྒྱུད་ནི་བྱེ་བ་དགུ༔ སྐྱེས་པ་རྣམས་ཀྱི་
དོན་དུ་གསུངས༔ མ་ཡི་རྒྱུད་ལས་རྣམ་བསྡུས་པ༔ འབུམ་ཚོ་ལྔ་ཡི་བདག་ཉིད་དོ༔ ཕ་ལས་ཁྱད་པར་རྣམ་
བསྡུས་པ༔ གསང་མཆོག་བླ་ན་མེད་པ་ཡི༔ བཀོད་པ་གསང་བའི་རྒྱུད་རྣམས་བསྟན༔ དེ་ནས་སྲིན་པོའི་ཡུལ་
དག་ཏུ༔ རགས་པ་འདུལ་བའི་རྒྱུད་བཅུ་བསྟན༔ སོག་པོའི་ཡུལ་དུ་ཕྲ་རྒྱུད་བདུན༔ འདིར་ནི་མདོ་སྡེ་འབུམ་
ཕྲག་ནི༔ ཉི་ཤུ་རྩ་ལྔ་ཉིད་དུ་བསྟན༔ སྔགས་ནི་ཁྲི་ཕྲག་གཉིས་སུ་བསྟན༔ ལུང་ནི་ཁྲི་ཕྲག་ཕྱེད་དང་བརྒྱད༔
དེ་ལྟར་རྣམ་པར་ཕྱེ་བའོ༔ ཞེས་བཀོད་པ་ཆེན་པོ་འབུམ་ཚོ་དྲུག་གི་བདག་ཉིད་ལས༔ བསྟན་པའི་ཆོས་ཇི་
ལྟར་ གསུངས་པའི་དོན་ཚིག་བསྟན་པ་སྟེ་གཉིས་པའོ༔ རྫོགས་སོ༔ རྒྱ་རྒྱ་རྒྱ༔ དེ་ནས་རྡོ་རྗེ་ཆེན་པོར་རྣམ་
པར་རོལ་བ་ཞེས་བྱ་བའི་ཚིག་དག་རྣམ་པར་སྤྲོས་སོ༔ དེ་ལྟར་བསྟན་པའི་ཆོས་རྣམས་ལ༔ ཤད་ནི་བརྒྱད་
ཀྱིས་གཅིག་བྱས་པའི༔ བརྒྱད་འགྱུར་བཅུ་ ཕྲག་འབུམ་ཕྲག་འགྱུར༔ དེ་རྫོགས་ཚིག་རྣམས་རྣམ་ཕྱེ་བས
གསལ་བྱེད་སྒྲོན་མའི་རིམ་པའོ༔ སྟོང་པ་ཉིད་ནི་མཚོན་པ་ཡི༔ རིམ་དང་རིམ་མིན་ཕྱེ་ནས་བསྟན༔ འདི་
རྫོགས་ཆོས་ཀྱི་འཁོར་ལོའོ༔ ཞེས་བཀོད་པ་ཆེན་པོ་འབུམ་ཕྲག་དྲུག་པ་ལས༔ གཅད་པར་བྱ་བ་འབྲས་བུའི་
དོན་ཚིག་བསྟན་པ་སྟེ་གསུམ་པ་རྫོགས་སོ༔ སྤྱི༔ རྒྱ་རྒྱ་རྒྱ༔ དེ་ནས་ཉིད་ཀྱི་སྐུ་དང་གསུང་དང་ཐུགས་ལས་སྡེ་
རྣམ་པར་འབྱེད་པ་ཞེས་བྱ་བའི་ཚིག་རྣམ་པར་ཕྱུང་ངོ་༔ ཀྱེ་ཀྱེ་ཉོན་ཅིག་དགེ་སྦྱོང་ཁྱོད༔ རིགས་ལྡན་རིགས་
70

གཡུ་ཡིག་ཅན་པོ་ཏི་སྨུག་ཆུང་གི་སྐོར།
བུ་ཤཱ་རིའི་བུ༔ རྫུ་འཕྲུལ་མཆོག་དང་ལྡན་པ་ཉོན༔ ངས་བསྟན་པ་ཡི་ཆོས་རྣམས་ནི་ སེམས་ཅན་བློ་ཡི་རིམ་
པ་ལསཿ ཆེ་དང་ཆུང་བའི་ཁྱད་པར་གྱིས༔ རིམ་པ་གཉིས་ཀྱི་ཚུལ་དུ་བསྟན༔ རང་རང་ལྟ་དང་སོར་གཞག་གོ༔
རང་རང་ཉིད་ནི་རིམ་པ་གཉིས༔ ཕྱིན་ཅི་ལོག་དང་ཡང་དག་ལྟ༔ ལོག་པར་རྟོགས་པས་འཁོར་ལ་གནས༔
ཡང་དག་པ་ནི་རིམ་གསུམ་སྟེ༔ ཆུང་བའི་བློ་དང་ཆེན་པོ་ལ༔ དེ་བཞིན་འབྲིང་པོའི་བློ་ཅན་ལའོ༔ རིམ་པ་
གསུམ་ གྱི་ཚུལ་དུ་བསྟན༔ ཆུང་བའི་རིམ་པ་རྣམ་གསུམ་སྟེ༔ དེ་ཡི་བློ་དང་མཐུན་པའི་ཆོས རྟོག་ པས་
སྦགས་ལ་ཉན་ཐོས་ཏེ༔ འདུ་ཤེས་ཅན་ལ་རང་རྒྱལ་ཉིད༔ རྟོག་འཇུག་ཅན་ལ་བྱང་སེམས་སོ༔ འབྲིང་པོ་
གསུམ་ལ་བསྟན་པ་ནི༔ རབ་ཏུ་དམན་ལ་བྱ་བ་སྟེ༔ དམན་པ་རྣམས་ལ་སྤྱོད་པའོ༔ རྣམ་ཤེས་ཅན་ལ་རྣལ་
འབྱོར་ཉིད༔ ཆེན་པོ་རིམ་ལྡན་གསུམ་དག་ལ༔ སེམས་ཡས་ པ་ལ་བསྐྱེད་པ་སྟེ༔ སེམས་བཅུད་ཅན་ལ་
རྫོགས་པའོ༔ མཆོག་གསང་རབ་ལ་རྫོགས་པ་ཆེ༔ དེ་ཡི་རྣམ་པར་དབྱེ་བ་ནི༔ འོན་ཀྱང་དེ་འདས་འོག་དག་ཏུ་
འདི་ལྟར་རྣམ་པར་སྣང་བར་འགྱུར༔ ཡིད་ཅན་རྣམས་ལ་སེམས་ཀྱི་སྡེ༔ ནམ་མཁའ་ཅན་ལ་ཀློང་གི་སྡེ༔
རིམ་རྩོལ་བྲལ་ལ་མན་ངག་གོ༔ དེ་ལྟར་རྫོགས་ཆེན་ཨ་ཏི་ལ༔ འབུམ་ཕྲག་དྲུག་ཅུ་རྩ་བཞི་ལསཿ སེམས་སྡེ་
ཉི་ཤུ་རྩ་གཅིག་སྟེ༔ ཀློང་ནི་ཉི་ཤུ་གཉིས་ཡིན་ནོ༔ མན་ངག་ཉི་ཤུ་རྩ་གཅིག་པ༔ དེ་ལས་རྒྱུད་སྡེ་རིམ་གསུམ་
ལཿ ཕ་དང་མ་དང་མ་ནིང་ངོ་༔ ཨ་ཏི་ཕ་རྒྱུད་ཆེན་པོ་ནི༔ བཀོད་པ་ཆེན་པོ་གསང་བའི་རྒྱུད༔ འབུམ་ཕྲག་
དྲུག་པ་འདི་ཉིད་དོ༔ མ་རྒྱུད་འབུམ་ཕྲག་བཅུ་གསུམ་ལ༔ མ་ནིང་དག་ནི་རྣམ་པ་གཉིས༔ འདིར་ནི་ཕ་མ་མ་
ནིང་གསུམ༔ རྣམ་པར་བསྡུས་ནས་གཅིག་ཏུ་སྟེ༔ དེ་ཡི་དོན་ཚིག་རྣམས་སྤྲོས་པས༔ སྤྲོས་བཅས་རྣམས་ལ་
བཞི་ཉིད་སྟེ༔ སྤྲོས་མེད་རྣམ་གྲངས་བཅུ་བདུན་ནོ༔ ཤིན་ཏུ་སྤྲོས་པ་མེད་པ་ནི༔ རྡོ་རྗེ་བཀོད་པ་ཉིད་ཡིན་ནོ༔
རབ་ཏུ་སྤྲོས་དང་བྲལ་བ་ལ༔ འདས་རྗེས་གསུམ་གྱིས་གྲོལ་བ་ཡིན༔ གལ་ཏེ་ཚིག་ལ་རབ་འཛིན་ན༔ ཐིག་
ལེའི་རྒྱུད་ནི་སུམ་ཅུ་དགུ༔ འདི་དག་རྣམས་ནི་ངས་བསྟན་པས༔ དེ་དག་རྣམས་ལ་ཡིད་ཆེས་བྱ༔ བཅོ་ལྔ་
གསུམ་ཕྱེད་མིང་རྒྱུད་ལ ཁྲི་ཕྲག་གཉིས་དང་སྟོང་ཕྲག་ལཿ ཐིག་ལེ་མཆོག་གི་རྒྱུད་རྣམས་སོ༔ ཁྱད་པར་
མཆོག་ཏུ་གསང་བའི་རྒྱུད༔ བསྟན་པ་འཛིན་སྐྱོང་བསྲུང་བ་ཡི༔ རིམ་གསལ་སྙིང་དང་འདྲ་བའི་རྒྱུད༔ རྣམ་པ་
བཅོ་བརྒྱད་དག་བསྟན་ལཿ སྟོང་ཕྲག་དག་ནི་བཅུ་བདུན་ཡིན༔ བསྟན་པ་ཀུན་གྱི་བུ་གཅིག་པོ༔ བརྒྱ་ཕྲག་
གཉིས་དང་ཕྱེད་དང་བརྒྱད༔ སྡེ་དང་ལུང་རབ་དེ་ལྟར་སྣང་༔ འདི་ནི་མཆོག་ཏུ་གསང་བ་ལས༔ ཀུན་གྱི་སྤྱོད་
ཡུལ་མ་ཡིན་པས༔ འབྱུང་བའི་དགྲ་བྲལ་སངས་རྒྱས་འཛིན༔ འདི་ལས་སྡེ་བཞི་དག་ཏུ་འཕྲོ༔ ནམ་མཁའ་
71

བི་མ་སྙིང་ཐིག
ཉིད་ལ་འཕར་བ་དང་༔ ས་རྣམས་ལ་ཡང་ཐོགས་མེད་འགྱུར༔ དེས་ནི་སངས་རྒྱས་གདུང་འཛིན་པའོ༔ དེ་
ལྟར་ངས་བསྟན་རྒྱུད་ཆེན་རྣམས༔ བརྫུས་སྐྱེས་དུས་ཀྱི་བྱིན་བརླབས་ལ༔ སྒོང་སྐྱེས་ཐར་བའི་རྒྱུད་ཙམ་
མཚོན༔ དྲོད་སྐྱེས་ལ་ནི་དྲང་བའི་དོན༔ མངལ་སྐྱེས་དགའ་ལྡན་ཡུལ་དག་ཏུ༔ འགའ་ཞིག་སྟོངས་པར་གཏན་
ལ་ཕབ༔ ཁ་ཅིག་དེ་བས་ཉེ་བར་བསྟན༔ དུར་ཁྲོད་ཉིད་དུ་རྣམ་བཤད་པ ཕོ་མོ་མ་ནིང་རྣམས་ཀྱི་དོན༔ སྣ་
ཚོགས་ཐབས་ཀྱིས་མཚོན་ནས་བསྟན༔ ཁྱད་པར་མཆོག་གསང་ཟབ་པར་བསྟན༔ འདིར་ནི་དྲང་ཞིང་འདུལ་
བར་བསྟན༔ ངེས་པའི་སྙིང་པོ་འགའ་ཙམ་མོ༔ སྲིན་པོའི་ཡུལ་དུ་ཞི་རྒྱས་དབང་༔ ཚར་གཅོད་དོན་དུ་མངོན་
སྤྱོད་བསྟན༔ སོག་པོའི་ཡུལ་དུ་སེམས་རྒྱུད་བཅང་༔ དེ་ལྟར་རྒྱུད་རྣམས་རབ་ཕྱེ་བ༔ སེམས་ཅན་རྣམས་ཀྱི་
དོན་དུ་སྟེ༔ དེ་ཡི་དོན་རྣམས་རྒྱ་ཆེ་བསཿ བསྟན་པའི་ལུགས་ནི་རྣམ་པ་གསུམ༔ ཇི་ལྟར་སྐས་ཀྱི་རིམ་པ་
བཞིན༔ དབང་པོའི་དོན་དུ་བསྟན་པ་དང་༔ འོ་མ་ལས་ནི་མར་བཞིན་དུ༔ བསྡུ་བའི་དོན་དུ་བསྟན་པ་དང་༔
ཚ་བའི་ནད་ལ་ག་བུར་བཞིན༔ གཉེན་པོའི་དོན་དུ་བསྟན་པའོ༔ དབང་པོའི་དོན་དུ་བསྟན་པ་ནི༔ རིམ་དགུ་
བློ་དང་བསྟུན་ནས་ནི༔ ཆེ་ལོངས་དང་ནི་ཞིབ་ཚེགས་སོ༔ བསྡུ་བ་བརྒྱད་ཁྲི་བཞི་སྟོང་ལས༔ སྡེ་བཞི་དག་ཏུ་
རྣམ་པར་བསྡུསཿ གཉེན་པོ་སེམས་ཅན་རང་རྒྱུད་ལ༔ ཉོན་མོངས་བརྒྱད་ཁྲི་བཞི་སྟོང་སྟེ༔ དེ་ཡི་སྙིང་པོར་
ཆོས་ཀྱང་ངོ་༔ དེ་ལྟར་བཤད་པས་སེམས་ཅན་གྱི༔ རང་རྒྱུད་བཅིངས་པ་དག་ལས་གྲོལ༔ ཚིག་གིས་མཚོན་
པའི་རྒྱུད་རྣམས་ནི༔ སྡེ་དང་འབུམ་ཚོ་གྲངས་སུ་བཅད༔ ཅེས་ཨ་ཏི་བཀོད་པ་ཆེན་པོ་འབུམ་ཕྲག་དྲུག་པ་ལས༔
བསྟན་པའི་ཆོས་རྣམས་ཀྱི་སྡེ་དང་གྲངས་གཏན་ལ་ཕབ་པ་སྟེ་བཞི་པ་རྫོགས་སོ༔ སྤྱི རྒྱ་རྒྱ་རྒྱ༔ དེ་ནས་དམ་
ཚིག་རྣམ་པར་བཀོད་པ་ཞེས་བྱ་བའི་ཏིང་ངེ་འཛིན་ལས་ལངས་ཏེ༔ འདི་སྐད་ཅེས་ཆེད་དུ་བརྗོད་དོ༔ དེ་ལྟར་
བསྟན་པ་སྙིང་པོ་བཀོད་པའི་དོན༔ རྒྱ་ཆེ་རབ་ཏུ་སྤྲོས་ཏེ་བསྡུས་པ་དང་༔ མཆོག་ཏུ་བསྡུས་དང་ཤིན་ཏུ་རབ་
བསྡུས་པས༔ སེམས་ཅན་བློ་ཡི་གདུང་བ་ལས་གྲོལ་ཏེ༔ སྟོང་བ་ཆེན་པོའི་ངང་དུ་མཚོན་པའི་ཕྱིར༔ ཚེག་
བར་བདུན་གྱིས་རྣམ་པར་བཅད་པ་འདི༔ ཤུ་ལོ་འབུམ་ཚོའི་གྲངས་དང་ཚིག་ཏུ་བཅད༔ ཉི་ཤུ་བརྒྱད་ལ་ཤྭ་ལོ་
གཅིག་ཏུ་བསྟན༔ དེ་ཉིད་གོང་ནས་གང་དུ་བགྲངས་པ་ཡིས༔ འབུམ་དང་བྱེ་བ་ས་ཡ་རྒྱ་ཆེར་འགྱུར༔ སྙིགས་
མ་དུས་ཀྱི་མཐའ་ལ་དགོས་སྲིད་པས༔ རབས་བདུན་བསྟན་པ་སྨིན་པར་བྱ་བའི་ཕྱིར༔ ཚེག་བར་བདུན་གྱིས་
རྣམ་པར་བཅད་ནས་བསྟན༔ རྒྱུད་ཀྱི་གཞུང་ལ་ཕྲི་གཞུག་མི་བྱའི་ཕྱིར༔ འདི་ནི་སྙིང་པོའི་དོན་དུ་བཀོད་པའོ༔
ཞེས་བཀོད་པ་ཆེན་པོ་འབུམ་ཚོ་དྲུག་པ་ལས༔ ཚིགས་སུ་བཅད་པའི་དོན་བསྟན་པ་སྟེ་ལྔ་པ་རྫོགས་སོ༔ རྒྱ་

གཡུ་ཡིག་ཅན་པོ་ཏི་སྨུག་ཆུང་གི་སྐོར།
རྒྱ་རྒྱ༔ དེ་ནས་ཉིད་ཀྱིས་རྒྱུད་རྣམ་པར་འབྱེད་པ་ཞེས་བྱ་བའི་ཏིང་ངེ་འཛིན་ལས་བཞེངས་ནས༔ ཡང་ཆེད་དུ་
བརྗོད་པ་འདི་བརྗོད་དོ༔ ཨེ་མ་ཧོ༔ བཀའ་གསང་ངེས་པའི་སྙིང་པོའི་དོན་རྣམས་ནི༔ ཤིན་ཏུ་རྒྱ་ཆེ་གྲངས་སུ་
ཆོད་པ་ལས༔ འབུམ་ཕྲག་ཉིད་ནི་དྲུག་ཅུ་རྩ་བཞི་ལ༔ ལེའུ་འབུམ་ཕྲག་གསུམ་དང་ལྡན༔ ཡང་དག་ངེས་པའི་
སར་བསྒྲལ་ཕྱིར༔ རྣམ་པར་བཀོད་ནས་ང་ཡིས་བསྟན༔ དེ་ནས་མཆོག་ཏུ་བསྡུས་པ་ནི༔ ཁྲི་ཕྲག་གཉིས་དང་
སྟོང་ཕྲག་ལྔའོ༔ དེ་ཉིད་རྣམ་པར་བཤད་པའི་རྒྱུད༔ བསྐྱེད་དང་བསྡུས་དང་གནས་པ་དང༌༔ གསལ་དང་
བྱམས་དང་ཉིད་དང་ནི༔ གསུམ་བཞི་དྲུག་དང་ཡང་གཉིས་དང་༔ བཤད་དང་རྫོགས་དང་སྤུངས་པའོ༔ དེ་
ཉིད་ལས་ནི་ཤིན་ཏུ་གསང་༔ ཡང་གབ་སྦས་པའི་གསང་ཚིག་ལ༔ སྟོང་ཕྲག་དག་ནི་བཅུ་བདུན་ནོ༔ དེ་དོན་
རབ་ཏུ་གསང་བ་ནི༔ བབས་དང་རྟོགས་པར་བྱེད་པའོ༔ དེ་དོན་སྙིང་པོའི་རྒྱུད་རྣམས་ནི༔ གཉིས་དང་གཉིས་
འབྲེལ་ཡང་གཉིས་དང་༔ དེ་ཡི་ཡང་གསུམ་དོན་རྣམས་ལ༔ དེ་ནི་བསྡུས་པ་གསུམ་ཡིན་ནོ༔ དེ་ལས་རྣམ་
པར་རབ་སྤྲོས་པས༔ རྩ་བ་བརྒྱད་ཀྱི་ཚུལ་ལས་ནི༔ གོ་རིམ་འཇུག་ཕྱིར་རྣམ་བཤད་པ༔ བསྐྱེད་དང་བཤད་
དང༌ཡན་ལག་དང་ ༔ ལུང་དང་མན་ངག་དགོངས་པ་དང་༔ འཇུག་དང་མཁས་པ་ཆོ་ག་ཡིས༔ བསྟན་པ་
འཛིན་དང་སྐྱོང་དང་བསྲུང་༔ སྤྲོས་པ་བཅོ་བརྒྱད་ཚུལ་དུ་བྱུང་༔ གུ་རྒྱ་བསྟན་པའི་བུ་གཅིག་པོ༔ སྙིང་པོ་ཡང་
གསང་རབ་ཏུ་གསང་༔ འདི་དག་རྣམས་ནི་རབ་ཏུ་བསྡུས༔ དེ་ཡི་དོན་རྣམས་རྒྱ་ཆེར་བཀོད་པ་ལས༔ སྙིང་པོ་
ངེས་པའི་ལུང་ནི་འདི་དག་གོ༔ འདི་དག་རྟག་ཏུ་གོམས་པར་གང་བྱེད་པ༔ དམ་པ་རྣམས་ཀྱི་གསང་ཆེན་འདི་
ཡིས་ཐོབ༔ ཨ་ཏི་བཀོད་པ་ཆེན་པོ་འབུམ་ཕྲག་དྲུག་པ་ལས༔ གསང་བ་སྙིང་དང་འདྲ་བའི་རྒྱུད་རྣམས་བསྡུས་
ཏེ་རྣམ་པར་བསྟན་པ་སྟེ་དྲུག་པ་རྫོགས་སོ༔ རྒྱ་རྒྱ་རྒྱ༔ སྤྱི༔ དེ་ནས་ལུང་བསྟན་རྗེས་སུ་འཛིན་པ་ཞེས་བྱ་བའི་
ཏིང་ངེ་འཛིན་ལས་བཞེངས་ནས་སྐུ་གསུང་ཐུགས་རྡོ་རྗེ་བཀོད་པ་ཆེན་པོ་ལས༔ འདི་སྐད་ཆེད་དུ་བརྗོད་དོ༔
ཀྱེ་ཤྭ་རིའི་བུ་ཉིད་དང་ལྡན་པ༔ འདི་ཉོན་རིགས་ཀྱི་བུ་ཁྱོད་ཟུང་༔ ང་ནི་འདི་ནས་མི་གནས་ཚེ༔ ཕྱི་རབས་ང་
ཡི་བསྟན་པ་འདི༔ སྙིང་པོ་ཡང་ནས་ཡང་བསྡུས་པ༔ ངེས་གསང་མཆོག་གི་སྙིང་པོའི་རྒྱུད༔ འདི་དག་རྣམས་
ཀྱིས་འཛིན་པར་འགྱུར༔ ང་ནི་འདི་ནས་མི་གནས་ནསཿ སུམ་བརྒྱ་དང་ནི་དྲུག་ཅུ་ན༔ ནུབ་ཕྱོགས་ཨོ་རྒྱན་
དག་གི་ཡུལ༔ དྷ་ན་ཀོ་ཤ་ཞེས་བྱ་བར༔ ཐབས་ཀྱི་ཆ་མེད་ཤེས་རབ་ལས༔ ཨུ་པ་རྭ་ཙ་ཞེས་པ་དང་༔ སྣང་བ་
གསལ་བའི་འོད་ལྡན་ཡུམ གཉིས་ལས་བསྐྱེད་པ་ཆོས་ཀྱི་སྡེའི༔ ལྷུམས་སུ་ཕ་ཡི་རྒྱུ་མེད་ཞུགས༔ ཆོས་ཀྱི་
སྡེ་ཡི་རྨི་ལམ་དུ༔ ཤེལ་ལས་གྲུབ་པའི་མི་དཀར་ནི༔ གཟུགས་དང་ལང་ཚོ་ལྡན་པ་ཞིག༔ ཤེལ་གྱི་བུམ་པ་

བི་མ་སྙིང་ཐིག
འོད་འབར་བ༔ ཡི་གེ་ལྔ་དང་བཅས་པ་ཐོགས༔ སྤྱི་བོར་སྟེང་དུ་བཞག་པ་རྨི༔ དེ་ནས་དུས་ཚོད་རྫོགས་པ་ལ༔
ངེས་པའི་སྙིང་པོར་འདི་འཛིན་པའི༔ ཁྱེའུ་བདེ་བའི་བག་ལྡན་པ༔ སངས་རྒྱས་ཀུན་གྱི་ཐུགས་ཀྱི་སྲས༔ དེ་
མིང་བཛྲ་པྲ་ཧེ་ཞེས༔ མི་ལུས་རྣམ་དག་སེམས་ཅན་འབྱུང་༔ དེས་ནི་བསྟན་པ་འདུལ་བ་ཡི༔ ཐབས་ནི་རྣམ་
པ་དུ་མ་ཡི༔ མཛད་པ་དག་ནི་སྤྲོས་བྱས་ནས༔ ལོ་ནི་སུམ་ཅུ་རྩ་གཉིས་ན༔ ང་ཡིས་བསྟན་པའི་ཆོས་རྣམས་ནི༔
མ་ལ་ཡ་ཡི་རྩེ་མོ་ལ༔ རྡོ་རྗེ་དབྱིངས་ཀྱི་མཁའ་འགྲོ་མ༔ འཇིག་རྟེན་བདེ་བའི་རོ་ཅན་དང་༔ བདེ་བྱེད་སེར་
མོ་ཞེས་བྱ་བས༔ ཚིག་དང་ཡི་གེར་འདོད་པར་འགྱུར༔ རང་བྱུང་དག་གི་ཡི་གེ་ནི༔ བསྟན་པ་ཀུན་གྱི་བུ་
གཅིག་གོ༔ དེ་ནས་རྗེས་འཇུག་སྤྲུལ་པ་དེ༔ བསིལ་བ་ཚལ་གྱི་དུར་ཁྲོད་དུ༔ ཤེས་རབ་ཀྱིས་ནི་གདུལ་བྱ་ལ༔
བསྟན་པ་དམ་པ་འདི་ཉིད་སྟོན༔ དེ་ཚེ་ནུབ་ཕྱོགས་རིམ་གཉིས་གྲོང་༔ བྲམ་ཟེ་ལེགས་ལྡན་སྟོན་པ་དང་༔
སྣང་བའི་སྒྲོན་མའི་ཡུམ་ལྷུམས་སུ༔ ཞུགས་ཏེ་སྐལ་ལྡན་རྗེས་འཛིན་པ༔ དེ་མིང་མཉྩ་ཤྲཱི་པྲ་ཏི༔ རིག་པའི་
གནས་རྣམས་ཀུན་སྦྱངས་པ༔ སྐྱེས་བུ་ཉིད་ནི་མཆོག་དེ་ལཿ འཇམ་དཔལ་གྱིས་ནི་ལུང་བསྟན་ནས༔ བསྟན་
པ་དམ་པ་འདི་ལ་གཟུང་༔ སྤྲུལ་པ་པོ་ནི་ལོ་བརྒྱ་དགུ དེ་ཚེ་རྗེས་འཇུག་དེ་དང་འཕྲད༔ དེ་ཡང་ཤེས་པའི་
རྒྱུད་དག་ནསཿ ཤེལ་གྱི་གོང་བུ་བཞིན་དུ་འགྱུར༔ འདི་ལྟར་འབུམ་ཚོའི་དབྱེ་བ་དང་༔ བསྡུས་དང་རྒྱས་དང་
རབ་རྒྱས་སུ༔ རྣམ་པར་ཕྱེ་ནས་སྟོན་པའོ༔ དེ་ནས་བདུན་ཅུ་རྩ་ལྔ་ན༔ དེ་ཡང་མྱ་ངན་འདའ་ཚུལ་སྟོན༔ ཆུ་བོ་
དན་ཏིག་ཅེས་བྱའི་མགོར༔ ཟག་བཅས་ཕུང་པོ་ཉིད་དང་བྲལ༔ ནམ་མཁའ་འོད་ཕུང་གིས་བཀང་སྟེ༔ གདུང་
བ་བཅད་ཕྱིར་ཞལ་ཆེམས་སོ༔ དེ་ནས་རྗེས་འཇུག་མཉྫ་དེསཿ བསྟན་པ་ཀུན་གྱི་སྙིང་པོ་འདི༔ རྡོ་རྗེ་གདན་
དུ་སྦེད་པར་འགྱུར༔ དེ་དུས་མན་ངག་སྡེ་གཉིས་སུ༔ དེ་ཉིད་ཀྱིས་ནི་རྣམ་པར་འབྱེད༔ སོ་ས་གླིང་གི་དུར་
ཁྲོད་དུ༔ རྗེས་འཇུག་དེ་ཉིད་ཉམས་སུ་ལེན༔ བསྟན་པའི་སྙིང་པོ་འདི་སྟོན་འགྱུར༔ དེ་ལོ་བརྒྱ་དང་རྩ་དགུ་ན༔
རྒྱ་ནག་ཤོ་ཥའི་གླིང་ཞེས་པར༔ ཁྱིམ་བདག་དགེ་ལྡན་ཡིད་ཅན་དང་༔ སྣང་གསལ་མཁྱེན་མ་བྱ་བའི་ཡུམ༔
གཉིས་ཀྱི་རྒྱུ་རྐྱེན་ལས་འཁྲུངས་པའི༔ དེ་མིང་དཔལ་གྱི་སེང་གེ་ཞེས༔ མཁས་པ་སྦྱངས་པའི་དོན་ལྡན་པའི༔
སྐལ་ལྡན་སྐྱེས་བུ་དེ་ཉིད་ལ༔ སྤྱན་རས་གཟིགས་ཀྱིས་ལུང་བསྟན་ནས༔ བརྒྱ་དང་སུམ་ཅུ་རྩ་གཉིས་ན༔
མཉྫ་ཉིད་དང་འཛོམ་པར་འགྱུར༔ དེ་ཡང་སྔོན་སྦྱངས་སྐལ་ལྡན་པས༔ ཤེལ་གྱི་གོང་བུ་བཞིན་དུ་འགྱུར༔ དེ་
ནས་ཉི་ཤུ་རྩ་ལྔ་ན༔ མཉྫམྱ་ངན་འདའ་ཚུལ་སྟོན༔ འབྱུང་བ་དག་ནི་རང་དེངས་སུ༔ ནམ་མཁའ་འོད་ཀྱི་ཕུང་
པོར་འགྱུརཿ གདུང་བ་བཅད་ཕྱིར་ཞལ་ཆེམས་སོ༔ སྒྲ་དང་བཅས་ཏེ་ལུང་བསྟན་ཐོབ༔ དེ་ནས་བསྟན་པའི་

གཡུ་ཡིག་ཅན་པོ་ཏི་སྨུག་ཆུང་གི་སྐོར།
སྙིང་པོ་ནི༔ སྐལ་དང་ལྡན་པ་དེས་ཁྱེར་ནས༔ རྒྱ་ནག་ཡུལ་དུ་སྣང་བར་འགྱུར༔ བྱང་ཆུབ་འབྱུང་བའི་ཤིང་
དྲུང་དུ༔ དགོངས་པ་རྩེ་གཅིག་དོན་ཆོད་ནསཿ རིགས་བཞི་དག་ཏུ་ངེས་འབྱེད་འགྱུར༔ སྡེ་གསུམ་དོན་རྣམས་
གཏེར་སྦེད་འགྱུར༔ ཡང་གབ་གསང་བ་སྙིང་ཐིག་འདི༔ བཀྲ་ཤིས་ཁྲི་སྒོ་ཞེས་བྱར་སྦེད༔ དེས་ནི་ལོ་བརྒྱ་ཉི་
ཤུ་ལོན༔ དགོངས་པ་དག་ལ་རབ་ཏུ་གནས༔ དེ་ཚེ་རྒྱ་གར་ནུབ་ཕྱོགས་ཡུལཿ གླང་པོ་སྒང་ཞེས་རྒྱུད་རིངས་
པར༔ ཁྱིམ་བདག་དེ་ནི་དགེ་ལྡན་ལས༔ རབ་ཏུ་རྒྱུ་དང་རྐྱེན་ལས་འཁྲུངས༔ དེ་མིང་ཕྱག་རྒྱ་རྒྱ་ཆེན་དང་༔
ཤར་ཕྱོགས་ཀ་མ་ཤཱི་ལའི་གྲོང་༔ གདོལ་པ་ཤན་ཏིང་ལག་པ་དང་༔ དགེ་བའི་སེམས་ཅན་ཡུམ་གྱི་ལྷུམས༔
རྒྱུ་དང་རྐྱེན་ལས་འཁྲུངས་པ་ཡི༔ དེ་མིང་ཛྷཱ་ནཱ་སཱུ་ཏྲ་ཞེས༔ དེ་གཉིས་སྦྱངས་པའི་ཡོན་ཏན་རྫོགས༔ དེ་དུས་
རྡོ་རྗེ་གདན་ཉིད་ན༔ པཎྜི་ཏ་ནི་ལྔ་བརྒྱ་བཞུགས༔ དེ་དག་རྣམས་ལས་མཆོག་ཏུ་མཁས ཡེ་ཤེས་མདོ་དང་
བྱེ་མ་ལར༔ ནུབ་ཕྱོགས་འདམ་བུའི་ཚལ་ཞེས་པར༔ རྡོ་རྗེ་སེམས་དཔས་ལུང་སྟོན་འགྱུར༔ སིང་ཧ་ཉིད་དང་
ཞལ་འཕྲད་དེ༔ དེས་ཀྱང་དམ་པའི་དོན་རྙེད་འགྱུར༔ ཡང་གསང་སྙིང་པོའི་བསྟན་པ་འདི༔ ཛྷཱ་ན་སཱུ་ཏྲ་སྐལ་
ལྡན་པར༔ དེ་ཡི་སློབ་མར་དེ་འགྱུར་རོ༔ དེ་ནས་ལོ་ནི་བཅུ་བདུན་ན༔ དེ་ཡང་མྱ་ངན་འདའ་ཚུལ་སྟོན༔
འབྱུང་བ་དག་ནི་རང་དེངས་སུ༔ ནམ་མཁའ་འོད་ཀྱིས་བཀང་སྟེ་འགྲོ༔ གདུང་བ་དག་ནི་གཅད་པའི་ཕྱིར་
བསྟན་པའི་བཙས་སུ་ཞལ་ཆེམས་སོ༔ སྐལ་བ་ཉིད་དང་རབ་ལྡན་པའི༔ ཡེ་ཤེས་མདོ་ནི་བྷ་སིང་དུ༔ མཁའ་
འགྲོའི་གདུང་བ་གཅོད་པར་འགྱུར༔ མཁའ་འགྲོ་མ་ཡིས་ལུང་བསྟན་ནས༔ མུ་དྲ་ཉིད་ཀྱང་སྐལ་ལྡན་འགྱུར
གཉིས་ཀྱི་ལོ་ནི་བརྒྱ་དང་གསུམ༔ དེ་ནས་ལོ་ལྔའི་བར་དུ་གནས༔ སྐལ་ལྡན་མཆོག་དེ་རང་དེངས་སུ༔ ནམ་
མཁའ་འོད་སྣང་དེ་བཞིན་ནོ༔ གདུང་བ་བཅད་ཕྱིར་ཞལ་ཆེམས་སོ༔ ཕྱག་རྒྱ་རྒྱ་ཆེན་ཞེས་བྱ་བའི༔ མཁས་པ་
མཆོག་དེ་ཀཾ་རུར་གནས༔ དེ་ནས་དུར་ཁྲོད་རབ་སྣང་དུ༔ དགོངས་ལ་གནས་ཤིང་སྤྱོད་པ་སྐྱོང་༔ དེ་དུས་བྷོ་
ཊའི་རྒྱལ་ཁམས་སུ༔ རྒྱལ་པོ་བྱང་ཆུབ་སེམས་དཔའི་རིགས༔ སྤྲུལ་པ་ཕྱག་བརྙན་བཅས་པ་འབྱུང་༔ དེ་ཡིས་
བསྟན་པའི་སྙིང་པོ་འདི༔ བི་མ་ལ་དང་སྐལ་ལྡན་པར༔ གྱུར་ནས་སྙིང་པོའི་དོན་འདི་ནི༔ རབ་ཏུ་གསང་ཞིང་
འཛིན་པར་འགྱུར༔ མུ་དྲ་ཉིད་ནི་རྒྱ་ནག་ཡུལ༔ བྷེ་ལ་ཤ་ཀྲ་ཤེས་བྱ་བར༔ དེ་ནས་སྣང་སྟེ་སྐྱེ་ཤི་བྲལ༔ འདི་
ཉིད་མྱ་ངན་འདའ་བ་མིན༔ དེ་ནས་ལྔ་བཅུ་རྩ་ལྔ་ན༔ དེ་ཡི་ཕྱག་བརྙན་དགེ་སློང་གཟུགས༔ རང་རྒྱུད་རྣམ་
པར་དག་ནས་ནི༔ བྷི་ལ་ཀི་ཞེས་བྱ་བ་ཡི༔ གཙུག་ལག་ཁང་དུ་སྦེད་པར་འགྱུར༔ ལོ་བརྒྱའི་བར་དུ་དེར་
གནས་ཏེ༔ དེ་འོག་དགེ་སློང་དད་བརྩོན་ལྡན༔ དེ་དང་འཕྲད་ནས་སྐལ་ལྡན་འགྱུར༔ དེ་ནས་ལོ་ནི་བཅོ་ལྔ་ན་

བི་མ་སྙིང་ཐིག
ཡང་ནི་དགེ་སྦྱོང་གཟིགས་འཛིན་པ༔ སྐལ་ལྡན་དེ་ལ་སྣང་བར་འགྱུར༔ དེས་ནི་ཤིང་ལྡན་རི་རྒྱུད་ལ༔ བསྟན་
པ་དམ་པ་འདི་སྦེད་འགྱུར༔ དེ་ནས་ལོ་ནི་སུམ་ཅུ་ན༔ པཎྜི་ཏ་ནི་གནམ་དུམ་ཞེས༔ དེས་ནི་སྡེ་གཉིས་དག་ལ་
སྤྲོད༔ དེ་ནས་ལོ་ནི་བརྒྱ་ཕྱེད་ན༔ བསྟན་པ་ཡང་གསང་ངེས་པ་ཡི༔ དོན་རྒྱུན་མན་ངག་གསང་ཏིག་འདི༔ ས་
ལ་གནས་པ་གཅིག་གིས་སྤྱོད༔ དེ་ཡི་རྗེས་འཛིན་སློབ་མ་ནི༔ ལག་ན་རྡོ་རྗེའི་སྤྲུལ་པ་པོ༔ འདིས་ནི་བསྟན་
པ་དར་བར་འགྱུར༔ དེ་ནས་དེ་དག་འདས་འོག་ཏུ༔ དགེ་སྦྱོང་དག་གི་གཟུགས་འཛིན་པ༔ ལུས་ནག་ཡན་
ལག་རགས་པ་ཡིས༔ བསྟན་པ་འདི་ནི་བཟུང་བའི་ཚེ༔ དམ་ཆོས་འདི་ནི་ལོ་བརྒྱ་རུ༔ འདི་དག་རྣམས་ནི་
ནུབ་པར་འགྱུར༔ དེ་ནས་ཡང་ནི་བོད་ཡུལ་དུ༔ རྒྱལ་པོ་དགེ་བའི་སེམས་ལྡན་པ༔ ཁ་དོག་དམར་པོ་གསེར་
གྱི་སོ༔ རིགས་ལྡན་འཁོར་གཡོག་ལྡན་པས་ནི༔ བསྟན་པའི་མེ་རོ་སློང་ནས་ནི༔ མཁས་པ་ལྕེ་ཡི་རྫུ་འཕྲུལ་
ཅན༔ ཞག་གིས་ཡི་གེའི་བརྡ་བསྒྱུར་ཏེ༔ འདི་ཉིད་མེ་ལྕེ་འབར་བ་བཞིན༔ བསྟན་པའི་སྙིང་པོ་ལོ་སྟོང་དུ༔ ཡོ་
གི་ཡོ་གིའི་གཟུགས་དག་གིས༔ རིམ་ནས་རིམ་གྱིས་འཛིན་པར་འགྱུར༔ དེ་ནས་ལོ་ནི་ཉིས་བརྒྱ་ན༔ ཡང་ནི་
རྒྱལ་ པོ་བོངས་ཆུང་བ༔ མགོ་ལ་རལ་གྲིའི་ཆུན་པོ་འཛིན༔ འདི་དང་འཕྲད་ནས་མུན་པར་འགྱུར༔ དེ་ནས་
དགེ་སློང་དཔལ་དང་ལྡན༔ བྲམ་ཟེ་དག་གི་རིགས་མཆོག་གིས༔ ཁ་ཆེའི་ཡུལ་ནས་འདི་རྙེད་ནས༔ དེ་ཉིད་
ཡུལ་དུ་བསྟན་པ་འདི༔ སྤང་ལ་མེ་མཆེད་བཞིན་དུ་སྟེ༔ སྙིང་པོ་ལོ་བརྒྱའི་བར་དུ་གནས༔ དེ་ནས་ལོ་ནི་སུམ་
ཅུ་རུ༔ ཡང་ནི་རྒྱལ་པོ་སྙིང་སྟོབས་ཅན༔ དེ་དང་འཕྲད་ནས་མུན་པར་འགྱུར༔ དེ་ནས་ནུབ་ཕྱོགས་ཨོ་རྒྱན་
ཡུལ༔ གླིང་དང་ལྡན་པ་ཞེས་བྱ་བར༔ མཁའ་འགྲོ་དཔལ་འཛིན་ཞེས་བྱ་བས༔ རྒྱ་མཚོའི་གླིང་ནས་ཕྱུང་ནས་
ནི༔ ཡང་ནི་བསྟན་པ་དར་བར་བྱེད༔ དེ་ནས་རིམ་དང་རིམ་གྱིས་ནི༔ སྐལ་དང་ལྡན་པའི་སྐྱེས་བུ་ནི༔ དོན་
རྣམས་རིམ་པ་ཉིད་ལྡན་འགྱུར༔ ཚེ་ལོ་བཅུ་པའི་དུས་དག་ཏུ༔ འདིས་ནི་སྒྲོན་མ་འབར་བར་བྱེད༔ དེ་ནས་
བསྟན་པའི་སྙིང་པོ་རྣམས༔ ནམ་མཁའ་དག་ལ་འཕར་བར་འགྱུར༔ བསྟན་པ་ཀུན་གྱི་བུ་གཅིག་པོ༔ འབྱུང་
བའི་སྒྲ་དང་བྲལ་བའི་ཕྱིར༔ རྡོ་རྗེ་གདན་ནས་མེ་རོ་བྱེད༔ ཅེས་ཨ་ཏི་བཀོད་པ་ཆེན་པོ་འབུམ་ཕྲག་དྲུག་པ་
ལས༔ ཕྱི་རབས་སྐལ་བ་དང་ལྡན་པའི་གང་ཟག་ཇི་ལྟ་བུ་འབྱུང་བ་ལུང་བསྟན་པ་སྟེ་བདུན་པ་རྫོགས་སོ༔ རྒྱ་
རྒྱ་རྒྱ༔ དེ་ནས་ཉིད་ཀྱི་སྐུ་དང་གསུང་དང་ཐུགས་དང་ཡོན་ཏན་དང་ཕྲིན་ལས་མི་ཟད་པ་རྒྱན་གྱི་འཁོར་ལོ་
ལས་འདི་དག་ཕྱུངས་ཏེ་རྣམ་པར་སྤྲོས༔ ཉོན་ཅིག༔ དགེ་སྦྱོང་རྡོ་རྗེ་ཡང་འཛིན་པ༔ འདི་ནི་སངས་རྒྱས་ཀུན་
གྱི་གསང་༔ རྡོ་རྗེ་ཐེག་པར་རབ་གྲགས་པ༔ ཁྱད་པར་ཆེན་པོའི་ཆོས་རྣམས་ནི༔ འཇིག་རྟེན་བཀོད་པའི་ཞིང་
7

གཡུ་ཡིག་ཅན་པོ་ཏི་སྨུག་ཆུང་གི་སྐོར།
ཁམས་འདིར བསྟན་པ་དག་ནི་གནས་མི་གནས༔ ཡེ་ཐོག་དང་པོའི་སངས་རྒྱས་དང༌༔ དམ་པ་སྟོང་གི་
དཀྱིལ་འཁོར་འདུས༔ དེ་ནས་བསྟན་པ་གཉིས་པ་ལ༔ སྤྱི་ཕུད་འཇིག་རྟེན་མགོན་ཞེས་པས༔ དམ་པ་སྟོང་
གིས་འདི་ཕྱག་མཛད༔ བསྟན་པ་དག་ནི་གསུམ་པ་ལ༔ ཚངས་པ་སྟོང་གི་སྤྱི་ཕུད་མགོན༔ སངས་རྒྱས་སྟོང་
གི་ཐུགས་ཉིད་དྲིལ༔ དེ་ནས་བསྟན་པ་བཞི་པ་ལ༔ ཉི་མ་སྟོང་གི་རྒྱལ་པོ་དང་༔ སངས་རྒྱས་སྟོང་གིས་མངའ་
དབང་བསྐུར༔ བསྟན་པ་ཉིད་ནི་ལྔ་པ་ལ༔ འཇིག་རྟེན་དྲ་བ་མགོན་ཞེས་པའི༔ དམ་པ་སྟོང་གི་ཐུགས་ལ་སྦས༔
བསྟན་པ་དྲུག་གི་ཐུགས་ལ་སྦས༔ བསྟན་པ་དྲུག་གི་སངས་རྒྱས་ནི༔ འོད་ཟེར་སྟོང་གི་མུ་ཁྱུད་མགོན༔
རིགས་ཅན་སྟོང་གིས་འདི་ཉིད་སྦས༔ དེ་ནས་བསྟན་པ་བདུན་པ་ལ༔ ཡེ་ཁྱབ་འཁོར་འཇིག་ཚངས་པའི་
མགོན༔ བདེ་ཆེན་སྟོང་ གི་སྤྱི་བོར་བཟུང་༔ དེ་ལྟ་དེ་ལྟར་བསྟན་པ་ནི༔ འབུམ་ཕྲག་དྲུག་ཅུ་རྩ་བཞི་རུ
སངས་རྒྱས་གྲངས་ནི་དེ་ཉིད་ཀྱིས༔ གསང་ཆེན་འདི་ནི་ཡོངས་བཟུང་བའོ༔ བསྟན་པའི་སངས་རྒྱས་ངེས་པ་
ཡི༔ ས་ཡ་ཕྲག་ནི་བཅུ་དགུ་ཡིསཿ འདི་ཉིད་ཕྱག་མཛད་བཅུད་དྲིལ་བའོ༔ དེ་ཕྱིར་བསྟན་པའི་ས་བོན་ནི༔
ངེས་པའི་སྙིང་པོ་ཞེས་བྱ་བ༔ བསྟན་པ་ཀུན་གྱི་བུ་གཅིག་པུ༔ འབྱུང་བ་ལྔ་ཡི་དགྲ་དང་བྲལ༔ རང་བྱུང་དག་
གི་ཡི་གེ་ནི༔ གང་གི་རྐྱེན་གྱིས་འཇིག་པ་མེད༔ ཉི་མ་སྤུངས་པའི་སྒྲོན་མ་འདིས༔ སངས་རྒྱས་ཀུན་གྱི་ས་
བོན་འདེབས༔ སྟོན་པ་དག་ནི་རེ་རེའོ༔ བསྟན་པ་དག་ནི་ནུབ་པའི་ཚེ༔ འདི་ནི་སྟོན་པ་གང་འབྱུང་བའི་
སྔོན་དུ་ལོ་བརྒྱའི་དང་པོ་ལ༔ འབྱུང་སྟེ་སྐུ་གསུང་ཐུགས་ཀྱི་རྒྱུད༔ འདི་ཉིད་ལས་ནི་འཕྲོ་བར་འགྱུར༔ འདི་
ཉིད་གང་གིས་བཟུང་བ་དེ༔ བཟོ་དང་སྒྱུ་རྩལ་ཐམས་ཅད་དང་༔ བསྟན་བཅོས་ཀུན་དང་སྒྲ་རྣམས་ནི༔ ཇི་
ལྟར་འདོད་བཞིན་ཤེས་པར་འགྱུར༔ གསང་མཆོག་བླ་ན་མེད་པ་དེ༔ མཆོད་དང་བསྟོད་དབང་བསྐུར་བྱས་ན༔
མཆོག་དང་ཐུན་མོང་དངོས་གྲུབ་རྣམས༔ ཇི་ལྟར་འདོད་པ་བཞིན་དུ་འབྱུང་༔ འདི་ཉིད་བཅངས་པ་ཙམ་གྱིས་
ནི༔ ལུང་དང་མན་ངག་འཛིན་པར་འགྱུར༔ འཇིག་རྟེན་མུན་སེལ་ནོར་བུའི་འོད༔ སྣང་བར་བྱེད་པའི་སྒྲོན་མ་
འདི༔ གང་ལ་སྣང་བར་གྱུར་པ་དེ༔ དེ་ནི་འབྱུང་བ་རང་དེངས་སུ༔ སྐལ་ལྡན་འགྱུར་བར་ཐེ་ཚོམ་མེད༔ ཅེས་
ཨ་ཏི་བཀོད་པ་ཆེན་པོ་འབུམ་ཕྲག་དྲུག་པ་ལསཿ བསྟན་པའི་སྙིང་པོ་བྱུང་ཁུངས་བསྟན་པ་སྟེ་བརྒྱད་པ་
རྫོགས་སོ༔ རྒྱ་རྒྱ་རྒྱ༔ དེ་ནས་ཡང་ཉིད་ཀྱི་སྐུ་གསུང་ཐུགས་ལས་འདི་དག་བྱུང་ངོ་༔ ཀྱེ་ཀྱེ་ཉོན་ཅིག་རིགས་
ལྡན་ཤཱ་རིའི་བུ༔ བསྟན་པའི་དམ་པ་རྒྱ་ཆེ་རབ་བཀོད་ལས༔ མཆོག་ཏུ་སྙིང་པོ་ཡང་ནས་ཡང་བསྡུས་པ༔
གསེར་གྱི་སྙིང་པོ་ཉི་མ་སྣང་བྱེད་འདི༔ ཐུན་མོང་འཆོལ་བར་དར་བ་མ་ཡིན་ཏེ༔ གསང་ཆེན་རིགས་དང་ལྡན་

བི་མ་སྙིང་ཐིག
པ་འགའ་ལ་འབྱུང་༔ སྙིགས་མ་རྩོད་ལྡན་ཉོན་མོངས་རགས་པའི་དུས༔ སྡེ་པ་ནང་འཐབ་དབེན་གནས་ཀུན་
ཀྱང་འཇིག༔ རྒྱལ་ཁྲིམས་མི་གནས་རང་དགའ་འདོད་རྒྱལ་སྤྱོད༔ ཕ་དང་བུ་འཐབ་མཚོན་གྱིས་ལུགས་
རྣམས་བསྲུང་༔ བསགས་པའི་ཚོགས་ཡལ་ས་ཡི་བཅུད་རྣམས་ཟད༔ མི་མཐུན་ལྟ་སྤྱོད་དག་ཀྱང་གྲངས་མང་
འབྱུང་༔ སྙིགས་མ་ལྔ་བརྒྱ་ཚེ་ལོ་རིམ་གྱིས་བྲི༔ བསོད་ནམས་སྐལ་ཆུང་ཚེ་ལོ་དྲུག་ཅུའི་ཚེ༔ སྙིང་པོ་འདི་ནི་
ལོ་ནི་དྲུག་ཅུར་གནས༔ དེ་ནས་འོག་ཏུ་ལོ་བརྒྱའི་བར་དུ་ནི༔ རྟོག་གེ་དཔྱོད་ཅིང་གསང་བ་འདི་མི་གནས
དེ་འདས་འོག་ཏུ་ལོ་སྟོང་ཉིད་དུ་ཡང་༔ ཐོས་བསམ་བྲལ་བའི་གང་ཟག་ཡལ་ནས་ནི༔ གསང་བ་མཆོག་འདི་
ཉི་མ་བཞིན་དུ་འགྱུར༔ དེ་འདས་འོག་ཏུ་ཉིས་བརྒྱ་མུན་པར་འགྱུར༔ དེ་ནས་ཚེ་ལོ་དག་ནི་བཞི་བཅུ་ན༔ སྙིང་
པོ་འདི་ནི་ལོ་བརྒྱའི་བར་ཏུ་གནས༔ དེ་འདས་སུམ་ཅུའི་བར་དུ་མུན་པར་འགྱུར༔ དེ་འོག་ལོ་བརྒྱའི་བར་དུ་
གནས་པ་ལ༔ དེ་འདས་ཚེ་ལོ་སུམ་ཅུའི་དུས་ན་འདི༔ ནུབ་ནས་རྒྱང་འཕེན་ལོ་བརྒྱའི་བར་དུ་དར༔ དེ་ནས་
ཡང་ནི་ལོ་བཅུའི་བར་དུ་གནས༔ ཚེ་ལོ་ཉི་ཤུ་པ་ལ་འདི་མི་འབྱུང་༔ བཅུ་པའི་དུས་སུ་སྙིང་པོ་འདི་འབྱུང་བས༔
འདི་དང་གང་འཕྲད་འབྱུང་བ་རང་དེངས་འགྱུར༔ དེ་ནས་ཡལ་ཏེ་མི་སྣང་བསྟན་པའི་བཙས༔ ཡང་ནི་བསྟན་
པའི་མེ་རོ་བཞིན་དུ་འགྱུར༔ ཞེས་བཀོད་པ་ཆེན་པོ་འབུམ་ཕྲག་དྲུག་པ་ལས༔ བསྟན་པ་དམ་པའི་འཕེལ་
འགྲིབ་ཇི་ལྟར་འབྱུང་བ་སྟེ༔ ཞུས་དོན་དགུ་པ་རྫོགས་སོ༔ རྒྱ་རྒྱ་རྒྱ༔ དེ་ནས་ཡང་སྐུའི་འོད་ཟེར་རྣམ་པར་
སྤྲོས་ཏེ་འདི་སྐད་ཅེས་རྔམས་པར་བསྒྲགས་སོ༔ ཉོན་ཅིག་རིགས་ལྡན་དགེ་སྦྱོང་དཔལ༔ ང་ནི་འདི་ནས་མི་
གནས་ནས༔ ཚེ་ལོ་དྲུག་ཅུ་ཡན་ཆད་ལ༔ འབྲས་བུ་གྲོལ་བ་སྟོང་ཕྲག་གཅིག འབྱུང་བ་རང་དེངས་དག་ཏུ་སྟེ་
དགེ་སྦྱོང་གཟུགས་ནི་དེ་ཡི་ཕྱེད༔ ལྷག་མ་བྱང་ཆུབ་སེམས་དཔའོ༔ དེ་ནས་ལྔ་བཅུ་ལ་ཐུག་པར༔ འབྱུང་བ་
རང་སར་དེངས་པ་ནི༔ འབུམ་ཕྲག་གཉིས་ཀྱི་སྐྱེ་མེད་ཐོབ༔ ཕལ་ཆེར་བུད་མེད་དག་གི་གཟུགས༔ སྐྱེས་པ་
དག་ནི་སྟོང་ཕྲག་གཉིས༔ དེ་ནས་ཚེ་ལོ་སུམ་ཅུའི་བར༔ འབུམ་ཕྲག་དག་ནི་དྲུག་པ་སྟེ༔ འདི་དག་ཕལ་ཆེར་
སྐྱེས་པ་ལ༔ བུད་མེད་གཟུགས་ནི་འབུམ་གཅིག་ཡིན༔ འབྱུང་བ་དག་ནི་རང་དེངས་སོ༔ དེ་དག་སྔོན་བྱུང་ང་
ཡི་འཁོར༔ སྙིགས་མའི་དུས་ན་སངས་རྒྱས་ཐོབ༔ ངེས་གསང་སྙིང་པོ་ཡང་བསྡུས་པའི༔ འབྲས་བུ་ཉིད་ནི་
ཐོབ་པ་ལས༔ བསྟན་པ་གཞན་གྱི་འབྲས་བུ་མིན༔ གལ་ཏེ་བསྟན་པ་གཞན་དག་ལཿ མངོན་པར་སངས་
རྒྱས་འབྱུང་འདོད་ན༔ འདི་ཉིད་ཕྲད་དེ་དེ་བཞིན་ནོ༔ དེ་ཕྱིར་འབྲས་བུའི་དུས་ཀ་རུ༔ འདི་ཉིད་དག་ནི་བསྟན་
པའོ༔ ཞེས་བཀོད་པ་ཆེན་པོ་འབུམ་ཕྲག་དྲུག་པ་ལས༔ ངེས་པའི་འབྲས་བུ་ཐོབ་པ་འབྱུང་བ་རང་དེངས་སུ་

གཡུ་ཡིག་ཅན་པོ་ཏི་སྨུག་ཆུང་གི་སྐོར།
སོང་བའི་གྲངས་ལུང་བསྟན་པ་སྟེ་བཅུ་པ་རྫོགས་སོ༔ རྒྱ་རྒྱ་རྒྱ༔ དེ་ནས་ཡང་ཉིད་ཀྱི་ཐུགས་ཀྱི་དལ་ནས་
ཨེ་མ་
མགུར་གྱི་བུམ་པར་དྲིལ་ལྗགས་ཀྱི་དབང་པོ་ལ་བཀྲམ་ནས་ཆེད་དུ་བརྗོད་པ་འདི་དག་བརྗོད་དོ༔ 
འཁོར་བར་བརྒྱུད་པའི་བག་ཆགས་ཀུན་བཅད་ནས༔
གསང་བའི་གསང་མཆོག་ངེས་པའི་སྙིང་པོ་འདིས༔ 
ཡེ་ཤེས་མཛོད་ཀྱི་སྣང་བ་བར་བསྟན་ཏེ༔ སྙིགས་མའི་ཡང་སྙིགས་ཚེ་ལོ་སུམ་ཅུ་ལ༔ ལེ་ལོས་གཡེངས་ནས་
ཚེ་ལོ་བཅུ་པའི་བར་ལ་འདི་རྣམས་འབྱུང་
སྐྱེ་གཉིས་བར་དུ་མངོན་པར་སངས་རྒྱས་པ༔ 
དེ་འདས་འོག་ཏུ་ནི༔ 
སྟོང་ཕྲག་བདུན་ནི་སྣང་བ་མ་དང་ཕྲད༔ སྐྱེས་པ་དག་ནི་སྟོང་ཕྲག་དྲུག་ཉིད་ལ༔ བུད་མེད་གཟུགས་ནི་སྟོང་
ཇི་ལྟར་གྱུར་པའི་གཟུགས་སུ་འདུག་ཀྱང་སླའི༔ འདི་
ཕྲག་ཅིག་ཡིན་ནོ༔ དེ་ལྟར་སྐྱེ་དང་བུད་མེད་ཁྱི་དང་མོ༔ 
དང་ཕྲད་པ་རྣམ་པར་གྲོལ་བའོ༔ གཞན་གྱི་རིགས་ལས་བྱུང་ཡང་འདི་ཉིད་དུ༔ དེས་ན་གསང་མཆོག་ངེས་
པའི་སྙིང་པོ་འདི༔ གཞན་གྱི་ཡུལ་མིན་སྐལ་ལྡན་ཤུགས་ཀྱིས་ཕྲད༔ བདེ་གསལ་སྙིང་པོའི་དོན་དུ་འདི་
སྐྱེ་གཉིས་མཚམས་སུ་སངས་རྒྱས་པ་འབྱུང་
བཀོད་པའོ༔ ཞེས་བཀོད་པ་ཆེན་པོ་འབུམ་ཕྲག་དྲུག་པ་ལས༔ 
བར་ལུང་བསྟན་པ་སྟེ་བཅུ་གཅིག་པ་རྫོགས་སོ༔ རྒྱ་རྒྱ་རྒྱ༔ དེ་ནས་ཡང་ཏིང་ངེ་འཛིན་སེང་གེ་རྣམ་པར་རོལ་
ཡང་ཆེད་དུ་བརྗོད་པ་འདི་དག་གསང་བའི་སྙིང་པོ་འདི་རྣམས་མི་ཡུལ་དུ་སྣང་བ་
པ་ཞེས་བྱ་བ་ལས་བཞེངས་ནས༔ 
རྣམ་པར་བརྗོད་དོ༔ སྙིགས་མ་ལྔ་བརྒྱ་ཚེ་ལོ་དྲུག་ཅུ་པའི་དུས་ནས༔ དུས་ཀྱི་ཐ་མ་ལ༔ གསང་བའི་སྙིང་པོ་ཆོས་
འདི་ནི་མི་ཡུལ་སྣང་༔ དེ་རྗེས་འཛིན་པའི་གང་ཟག་སྐལ་བ་ཅན༔ སྙིང་པོ་འདི་ནི་སུ་ལ་སྣང་གྱུར་པ༔ དེ་དག་
རྣམས་ནི་མི་འགྱུར་ས་ལ་འདའ མྱ་ངན་ལས་གལ་ཏེ་སྙིགས་མར་ཚེ་ཐུང་ནད་མང་བས༔ སྙིང་པོའི་དོན་འདི་
གོམས་པ་ཆུང་བས༔ གདིང་དུ་མ་གྱུར་ཀྱང་༔ འདི་ཉིད་ཀྱི་ངོ་སྤྲོད༔ མཐོང་བས་འཁོར་བ་ལས་དབུགས་ཆེན་ཉིད་
འབྱིན་པ༔ བཅུ་གཅིག་ཕ་རོལ་ཏུ་ཕྱིན་པ་ལྟར་ན༔ ཀུན་ཏུ་འོད་སྟེ་སྤྲུལ་པའི་ཞིང་༔ བརྫུས་སྐྱེས་དག་པ་མངལ་གྱི་
མི་བསྐྱོད་སྟོན་པས་འཁོར་གྱི་ཆོས་འདི་
ཤར་ཕྱོགས་མངོན་དགའ་མི་འགྱུར་རྡོ་རྗེའི་ཞིང་༔ 
རྒྱུ་དང༌བྲལ༔ 
བསྟན་པས༔ རྒྱུད་འགྲོལ༔ གདུལ་བྱ་རང་སྣང་ཡོན་ཏན་བསམ་མི་ཁྱབ༔ སྟེ་ས་བཅུ་གསུམ༔ ལྷོ་དཔལ་དང་ལྡན་
དང་ནུབ་པདྨ་བརྩེགས་པ་དང་༔ བྱུང་ལས་རབ་ཉིད་ནི་ཡོངས་སུ་རྫོགས་པའི་ཞིང་༔ རིན་ཆེན་འབྱུང་དང་པདྨ་
ཤར་དཀར་ལྷོ་སེར་ནུབ་དམར་དང་བྱང་
གར་དབང་༔ སྟོན་པའི་བསྟན་པས་འཁོར་གྱི་ཤེས་བྱའི་སྒྲིབ་པ་སྦྱོང་༔ 
ལྗང་ཁུའི་ཁ་དོག་གསལ མཐོ་དམན་མེད་པས་ ཁོད་སྙོམས་ཡིད་འོང་རི་སྐེག་སོགས་བྱ་སྐད་སྣ་ཚོགས་སྒྲོགས༔
དབང་པོ་ཚིམ་བྱེད་ཡོན་ཏན་ཀུན་དང་ལྡན༔ ཁ་དོག་ལུས་རྫོགས་
དྲི་བསུང་ངད་འཇམ་ལྟ་བས་ཆོག་མི་ཤེས༔ 

བི་མ་སྙིང་ཐིག
ཟས་གོས་དུས་གཅིག་རྫོགས༔ ལུས་ཀྱི་རྩོལ་བྲལ་ལས་ཀྱི༔ རླུང་གིས༔ བསྐྱོད་ནས་བར་སྣང་ལ༔ འགྲོ་དང་འདུག་
འབྱུང་བས་མ་བསྐྱེད་པའི་གནད་ཀྱིས་རླུང་མཁྲིས་བད་ཀན་འདུས་པའི་ནད་རྣམས་མེད༔ ཡན་ལག་བརྒྱད་ལྡན་རོ་
བརྒྱ་འདུས་པའི་ཆུ༔ འཐུངས་པས་ལུས་སེམས་ཚིམ་བྱེད་རེག་ན་ལུས་ཀྱང་འཇམ༔ ས་ཆུ་མེ་རླུང་འབྱུང་བས་
ཕན་གནོད་བྲལ༔ བཀྲེས་ ཡིད་ལ་འདོད་པའི་དང་སྐོམ་དང་ཚ་གྲང་སྡུག་བསྔལ་མེད༔ འདོད་ཆགས་ཞེ་སྡང་
གཏི་མུག་ཉོན་མོངས་རྣམསཿ སྐྱེ་བའི་རྒྱུ་མེད་ཤེས་པ་བག་ཡངས་སོ༔ བལྟ་རྒོད་ལག་བཅངས་གཉིས་འཁྱུད་
འདོད་ཆགས་མེད༔ ཆོག་ཤེས་སྲེད་བྲལ་རྟག་ཏུ་ཆོས་ལ་ཉན༔ སྒྲིབ་གཉིས་བྲལ་ནས་སྐྱེ་བ་གཅིག་གིས་
ཐོགས༔ མཆོད་པའི་ལྷ་མོས་ཡིད་འོང་བཀྲ་ཤིས་བརྗོད༔ གཞལ་ཡས་ཁང་མཛེས་སྒོ་བཞི་ལྟ་བབས་ལྡན༔
ཤེལ་དཀར་དང་གསེར་སེར་དང་མར་དམར་ལྗང་གད་ཨིན་སྔོ་ནཱིལ༔ བཀྲ་ཕྱོགས་རྣམས་ཤིས་གདུགས་དང་འཁོར་
ལོ་རྒྱལ་མཚན་མཛེས༔ དེ་ལྟར་ཕྱོགས་བཅུ་རང་བཞིན་སྤྲུལ་པའི་ཞིང་༔ རང་རང་སྟོན་པས་རང་རང་འཁོར་
རྒྱུན་འགྲོལ༔ མདུན་གྱི་ནམ་མཁའ་མི་འབྱེད་བརྩེགས་པ་ན༔ འཇིགས་པའི་ཁྲོ་གནས་དུར་ཁྲོད་མེ་རི་འབར༔
འཇིགས་པའི་སྒྲ་ཧཱུཾ་ཕཊ་སོགས་དང་ཁྲོ་གཟུགས་ཨ་ལ་ལ༔ འདི་ཉིད་མཐོང་བ་ཙམ་གྱིས་གང་ཟག་དེ་གྲོལ་འགྱུར༔
སྐལ་ལྡན་མ་གོམས་པས༔ སྟོབས་མེད་སྙིང་པོའི་དོན་འཛིན་པ༔ དེར་རང་བཞིན་སྤྲུལ་པའི་ཞིང་༔ ནི་དབུགས་ཕྱུང་
སྐྱེ་བ་གཅིག་པ་སྟེ༔ ལྔ་བརྒྱ་དག་ན་ངེས་པའི་སར་གྲོལ་ལོ༔ ཞེས་བཀོད་པ་ཆེན་པོ་འབུམ་ཚོ་དྲུག་གི་བདག་
ཉིད་ལས་རྨོངས་པའི་གདུང་བ་རྣམ་པར་གསལ་བ་བརྒྱུད་པ་གསུམ་དུ་གཏན་ལ་ཕབ་པ་སྟེ༔ ཤཱ་རིའི་བུ་སྐར་
མ་འོད་བཟང་གིས་སྟོན་པ་འོད་སྲུངས་ཉིད་ལ་ཞུས་པའི་ལན་གྱི་ལེའུ་སྟེ་བཅུ་གཉིས་པ་རྫོགས་སོ༔ 
རྡོ་རྗེ་
ལེགས་པ་མགོན་པོ་གྲེས་ཐག་ཅན༔ བཀའ་འདི་གཏད་དོ་ཁྱོད་ཀྱིས་བྱ་ར་གྱིས༔ ས་མ་ཡཱ༔ རྒྱ་རྒྱ་རྒྱ༔ གཞན་
ཡང་༔ བཀོད་པ་ཆེན་པོ་འབུམ་ཚོ་དྲུག་པ་ལས༔ ལུས་དང་འདྲ་བའི་ལེའུ་སྟོང་ཕྲག་བཞི༔ བརྗོད་བྱ་མཆོག་ཏུ་
ཟབ་ཅིང་རྒྱ་ཆེ་ཡང་༔ སུམ་བརྒྱ་གསང་བའི་ལེའུ་འདི་མེད་ན༔ གཟུགས་ཀྱི་ཕུང་པོ་སྙིང་མེད་རོ་དང་འདྲ
དེས་ན་སྙིང་དང་འདྲ་བའི་ལེའུ་འདི༔ འཇམ་དཔལ་བཤེས་གཉེན་བདག་གིས་བྱུང་༔ ནམ་ཞིག་སྙིགས་མ་ལྔ་
བརྒྱའི་དུས༔ ཚེ་ལོ་ཉིད་ནི་དྲུག་ཅུ་ལཿ བསྟན་པའི་བཙས་སུ་འདི་ཉིད་ནི༔ སྐལ་ལྡན་དེ་དང་འཕྲད་པར་ཤོག༔
རྒྱ་རྒྱ་རྒྱ༔ རྒྱ་གར་ནུབ་ཕྱོགས་གླང་པོ་སྒང་གི་གྲོང་༔ འབུམ་ཚོའི་གྲངས་ལས་ཁྱད་པར་བདག་གི་བློ་ཉིད་
སྦྱངས༔ སྐད་དང་ཡི་གེ་མི་མཐུན་གྲངས་མང་བདག་གི་བློ་ལ་སྣང་༔ དེ་ཡི་ཕྱིར་ན་སྒྲ་དང་བསྟན་བཅོས་ཚད་
ན་
མ་ཀུན་ལ་མཁསཿ རྒྱུད་ལུང་མན་ངག་མང་པོར་བློ་སྦྱངས་ཀྱང་༔ ་བསྙིང་པོ་ཡང་བསྡུས་གསང་མཆོག་འདི་མེད་

གཡུ་ཡིག་ཅན་པོ་ཏི་སྨུག་ཆུང་གི་སྐོར།
ན༔ བདག་བློས་མཐོང་བའི་དོན་མེད་བྲག་ཅའི་སྒྲ་ལ་སྤྱོད༔ དམ་པའི་བརྒྱུད་པ་རྣམས་ཀྱི་རྩ་བ་ངེས་ཤེས་
དེ་ནས་དུར་ཁྲོད་ཆེན་པོ་རབ་ཏུ་སྣང་བྱེད་
ཅན༔ བྷ་སིང་ནགས་སུ་བདག་གི་བློ་ཡི་མུན་པ་ཀུན་བསལ་ནས༔ 
དུ༔ ཐིག་ལེ་མཆོག་གི་ རྒྱུད་ལུང་མན་ངག་རྣམསཿ དཔེ་གསུམ་ཉིད་དུ་བདག་ གིས་ བྲིས་པ་ལས༔ དཔེ་
གཅིག་ཨོ་རྒྱན་ཡུལ་གྱི་རྒྱ་མཚོའི་གླིང་ལ་སྦས༔ དཔེ་གཅིག་ཁ་ཆེའི་ཡུལ་གྱི་མཐའ་ཁོབ་རིགས་ངན་དག་གི་
ཡུལ༔ གསེར་གྱི་གླིང་ཞེས་མཁའ་འགྲོ་འདུ་བའི་གནས༔ ཕྱི་རབས་བསྟན་པའི་བཙས་སུ་དགོས་སྲིད་ནས༔
རང་རྒྱས་བཏབ་སྟེ་མཁའ་འགྲོ་རྣམས་ལ་གཏད༔ དཔེ་གཅིག་བོད་ཀྱི་རྒྱལ་པོའི་བཀའ་ནན་རབ་ཆེ་བས༔
བོད་ཡུལ་དབུས་ཀྱི་བསམ་ཡས་སྒྲ་བསྒྱུར་གླིང་༔ མཚོན་མོ་ཐོ་རངས་སྐལ་ལྡན་སྐ་ཅོག་གཉིས༔ སྨྲ་བྱེད་ལྕེ་
ལ་དབང་ཐོབ་གཉིས་ཀྱིས་ཕལ་ཆེར་བསྒྱུར༔ རྩ་བའི་རྒྱུད་ལྔ་གཉགས་ཀྱིས་སྔོན་དུ་བསྒྱུར༔ དེ་དག་སྐལ་
ལྡན་རྗེ་བློན་གཉིས་ལ་གཏད༔ དེ་ནས་མཆིམས་ཕུ་བྲག་དམར་དགེ་གོང་དུ༔ རྒྱ་ཡི་དཔེ་ལས་བོད་ཀྱི་ཡི་གེ་རུ་
གསང་བའི་མན་ངག་འདི་ནི་བདག་གིས་བསྒྱུར༔ ར་གན་སྦྱངས་པའི་བྱང་བུ་ལྔ་བཅུ་ལཿ དཀར་པོ་དུང་
བཞུས་ཡི་གེར་བཏབ་སྟེ་བསྒྱུར༔ ཡང་ནི་ར་གན་སྦྱངས་པའི་བྱང་བུ་དྲུག་ཅུ་ལྔ༔ ཟངས་བཞུས་ཡི་གེར་བཏབ་
སྟེ་བསྒྱུར་བའི་པུ་ཏི་གཅིག དམར་པོ་ཟངས་སྦྱངས་བྱང་བུ་བརྒྱ་དང་སུམ་ཅུ་ལཿ སྔོན་པོ་གཡུ་སྦྱངས་ཡི་
གེར་བཏབ་སྟེ་བསྒྱུར་བའི་པུ་ཏི་གཅིག༔ ཆུ་དར་བསྒྲིགས་པའི་ལྡེབ་མ་ཉི་ཤུ་ལ༔ ཕྲ་མེན་ཡི་གེ་སྔོ་དམར་
བཏབ་སྟེ་བསྒྱུར་བའི་པུ་ཏི་གཅིག རྒྱ་ཡི་དཔེ་ལས་འདི་དག་བསྒྱུར་ནས་ནི༔ སུ་ལའང་མ་བསྟན་བསྟན་
པའི་བཙས་སུ་བཞག༔ རྒྱ་གར་ཡུལ་དུ་སླར་ལོག་བདག་མི་འགྲོ༔ རྒྱ་ནག་རི་བོའི་རྩེ་ལ་སྡོད་སྙམ་ནས༔
བདག་གིས་མ་ཁྱེར་ལམ་ལ་གདུག་རྩུབ་པས༔ བདག་གི་དོན་སྙིང་ཕྱུང་ནས་འདི་རུ་སྦས༔ དམ་པ་བསྟན་
པའི་བདག་པོས་འདི་རྙེད་ཤོག༔ ཡི་གེ་མི་མཐུན་བརྒྱ་དང་དྲུག་ཅུ་ལས༔ གསང་བའི་རྒྱུད་ལུང་མན་ངག་ཡི་
གེ་རྣམས༔ ནཱ་ག་ར་ཡི་ཡི་གེར་བཀོད་ནས་ནི༔ འདི་ནས་བྱང་ཤར་འདོམ་ཚད་ཉི་ཤུའི་བར༔ ཕ་བོང་དམར་
པོ་སྟག་ཉལ་འདྲ་བའི་འོག ཡི་གེ་ཨ་ཡི་མཚན་མ་བཏབ་ནས་ནི༔ ལྕགས་ཀྱི་སྒྲོམ་བུར་བཅུག་ནས་སྦས་ཏེ་
ཡོད༔ སྙིགས་མའི་དུས་ན་གསང་བའི་རྒྱུད་ལུང་རྣམས༔ ཚོང་འདུས་འོ་མ་བཞིན་དུ་བསླད་ནས་ནི༔ བོད་ཀྱི་
རྒྱལ་ཁམས་འདི་ཡིས་ཁེངས་པའི་ཚེ༔ འདི་ཉིད་ལོངས་ལ་རྒྱ་ལ་གོམས་པས་བསྒྱུར༔ ལྷག་དང་ཆད་པ་
རྣམས་ནི་འདི་ཡིས་བསྐངས༔ འདི་ལས་ལྷག་པ་གཞན་ན་གཅིག་ཀྱང་མེད༔ དེས་ནི་བསྟན་པའི་སྒྲོན་མེ་བྱས་
ནས་ནི༔ འདི་ཉིད་སྤྱོད་པའི་སྐལ་ལྡན་དུ་མ་འབྱུང་༔ བསྟན་པའི་དམ་པ་ཡང་ནས་ཡང་བསྡུས་སྙིང་པོ་འདི༔

བི་མ་སྙིང་ཐིག
རང་གི་སྙིང་ལ་ཕུར་ལ་གཞན་ལ་བསྟན་པ་མིན༔ འཇིག་རྟེན་ཡིད་དགའ་སྒྱུ་མའི་ནོར་གྱི་ཕྱིར༔ ང་ཡི་དཔྲལ་
མིག་ཁོང་སྙིང་འདི་བཏང་ན༔ སྙིང་ཁྲག་འཛག་ཅིང་མིག་འབྲས་ཐང་ལ་ལྷུང་༔ དེ་བས་རང་གི་སྙིང་ལ་རྒྱས་
གདབ་ལ༔ རིག་པ་གོམས་པས་གནད་དུ་འདི་ཕུར་ཞིག༔ མགོན་པོ་ནག་པོ་ཆོས་སྐྱོང་སྲུང་མ་ཁྱོད༔ བཀའ་
འདི་གཏད་དོ་ཁྱོད་ཀྱིས་ཐུབ་པར་སྲུངས༔ སྐལ་ལྡན་མན་ངག་བདག་པོ་བྱུང་བའི་ཚེ༔ ཁྱོད་ཀྱིས་ཞེན་པ་ཐོང་
ལ་འདི་བྱིན་ཅིག༔ བན་དགྲ་དམ་མེད་དག་གིས་འདི་ཁྱེར་ན༔ ཚེ་ལ་བར་ཆོད་ཀྱིས་ལ་འགྱུ་བའི་སྲོག་
དབུགས་ཆོད༔ རྒྱ་རྒྱ་རྒྱ༔ བདག་གི་བློ་ལ་འཁྲུལ་པའི་སྣང་བ་རང་དག་ཀྱང་༔ མན་ངག་འདི་ལ་བློ་ནི་བྲེང་
ཆགས་ནས༔ རྒྱ་ནག་ཡུལ་དུ་ཁྱེར་དེ་འགྲོ་སྙམ་པས༔ ལམ་དུ་བསྟན་པའི་སྣོད་མེད་གདུག་ཅོར་མོན་པ་དང་༔
ཚལ་དང་གདུག་པའི་གཅན་གཟན་ཆུ་ཆེན་དང་༔ འཇིགས་པའི་རོང་ཁུང་དམིགས་པའི་ལམ་མ་བྱང་༔ བྲག་
དང་ཆུ་འཐབ་འཇིགས་པའི་ཤིང་ནགས་ཁྲོད༔ འདི་དག་རྣམས་སུ་འདི་ཉིད་བརླག་དོགས་ནསཿ རང་རྒྱུས་
བཏབ་སྟེ་བསྟན་པའི་བཙས་སུ་བཞག༔ དེ་ལྟར་ལམ་ན་གདུག་རྩུབ་གྲངས་མང་ཡང་༔ བདག་རང་གཅིག་
པུར་རྫུ་འཕྲུལ་ཐབས་ཀྱིས་འགྲོ༔ སྐལ་ལྡན་སྙིང་གི་བུ་དང་འཕྲད་པར་སྨོན༔ རྒྱ་རྒྱ་རྒྱ༔ དད་ལྡན་རྣམས་ཀྱི་
སྙིང་གི་དཀྱིལ་དུ་ཞོག༔ འདི་ལ་ལྷག་པའི་བཞག་ཐབས་གཞན་ན་ཡོད་རེ་ཀན༔ བདག་ནི་ཐོས་ཆུང་རྟོག་གེ་
མ་ཡིན་པས༔ ཐེག་པ་སྤྱི་ཡི་དོན་རྣམས་བདག་གིས་ཤེས༔ དེ་ཡི་ཕྱིར་ན་ཐབས་འདི་སྙིང་གི་བུ༔ ཡང་མཛོད་
དམར་པོའི་ནང་དུ་རྒྱས་ཐོབ་ལ༔ རང་གི་ཡིད་ལ་བརྣག་ཅིང་ཞེ་དགའི་ཡིད་ཀྱིས་འགྲོགས༔ འཕངས་པའི་
ནོར་བཞིན་སེར་སྣས་དམ་དུ་ཟུང་༔ དེ་ལྟར་བྱས་ན་དངོས་གྲུབ་ཅིག་ཅར་ཐོབ༔ པཎྜི་ཏ་ཆེན་པོ་བི་མ་ལ་མི་
ཏྲས་བསྒྱུར་བ་རྫོགས་སོ༔ སྤྱི༔ རྒྱ་རྒྱ་རྒྱ༔ མ་ཡིག་རིན་པོ་ཆེ་གདུང་བ་བཅད་པའོ༔ དགེའོ༔ བུ་ཡིག་རིན་པོ་
ཆེ་གསེར་གྱི་སྒྲོམ་བུ༔ རྒྱ་གར་སྐད་དུ༔ ས་ཏཱ་ནཾ་ཀི་ཀུ་རུ༔ བོད་སྐད་དུ༔ སེམས་ཀྱི་གནད་བསྟན་པ༔ རང་
སངས་རྫོགས་པ་བདེ་བ་ལ་ཕྱག་འཚལ་ལོ༔ གང་ཞིག་གླང་ཆེན་སྨྱོས་འདྲའི་སེམསཿ མི་རྟོག་བདེ་བའི་
ལྕགས་ཀྱུས་ནི༔ དེ་ཉིད་འཛིན་པར་སུ་འདོད་པ༔ མི་རྟོག་ཆེན་པོ་རྣལ་དུ་ཕེབས༔ གནས་པ་སེམས་ཉིད་ཀྱི་
རྒྱན་དུ་བཀོད་པ་དང་༔ བཞག་པ་སེམས་ཀྱི་ར་བར་གཞུག་པ་དང་༔ འཕྲོ་བ་སེམས་ཀྱི་རོལ་པར་ཤར་བའོ༔
སྤྱི༔ གང་ཞིག་དུར་ཁྲོད་ཝ་ཡི་སེམསཿ རྟོག་སངས་ཆེན་པོའི་གལ་གྱིས་ནི༔ དེ་ཉིད་འཛིན་པར་སུ་འདོད་པ
རྒྱུ་མེད་འབྲས་མེད་རྣལ་དུ་ཕེབསཿ བྱུང་ཁུངས་འགག་པ་སེམས་ཀྱི་གནས་བཙལ་བ་དང་༔ གནད་གཟིར་
བས་སེམས་ཀྱི་རྟ་བསད་པ༔ རྟག་བཅག་པས་སེམས་རོ་མཆོག་ཇི་ལྟར་འདུག་བསྟན་པའོ༔ གང་ཞིག་ཟོ་ཆུ་
8 .

གཡུ་ཡིག་ཅན་པོ་ཏི་སྨུག་ཆུང་གི་སྐོར།
ལྟ་བུའི་སེམསཿ འཁྲུལ་པ་རང་དེངས་ཐོ་བ་ཡིས༔ འདི་ཉིད་འཇོམས་པར་སུ་འདོད་པ༔ འཁྲུལ་འཁོར་རང་
ལྡན་རྣལ་དུ་ཕེབས༔ ལྟོས་པ་ཟད་པར་བྱས་པས་སེམས་ཀྱི་གྲངས་ཟད་པ་དང་༔ འགྲོ་འོང་ལ་བརྟགས་པས་
སེམས་ངོས་བཟུང་བ་དང་༔ དེ་ཉིད་བཟློག་པས་སེམས་ལམ་དུ་བོར་བའོ༔ སྤྱི གང་ཞིག་ནམ་མཁའ་ལྟ་
བུའི་སེམས༔ ངོ་བོ་གཅིག་པའི་ཕྱགས་ཤིང་གིས༔ དེ་ཉིད་སྡུད་པར་སུ་འདོད་པ༔ ཆོས་སྐུ་གཅིག་པར་རྣལ་དུ་
ཕེབས༔ སྒོ་འགགས་པས་སེམས་ཀྱི་བྱུང་ཚོར་སྟོངས་པ་དང་༔ ཡུལ་ཕྱུང་བས་སེམས་ཀྱི་རྟེན་སྟོངས་པ་དང་༔
རྒྱ་བསྐྱེད་པས་སེམས་ཉིད་དབུས་སུ་དྲིལ་བའོ༔ གང་ཞིག་སེམས་ལ་དགའ་བའི་གང་ཟག་སྤྲོས་པ་ཅན༔
འདི་ཉིད་གོམས་ནས་སྙིང་པོའི་དོན་ལ་འཇུག༔ དེ་ཡི་ཕྱིར་ན་འདི་ལ་འབད་པར་བྱ༔ འབད་སྟེ་གོམས་ན་
རིག་པ་མཐོང་བར་འགྱུར༔ ཞེས་བཀོད་པ་ཆེན་པོ་འབུམ་ཕྲག་དྲུག་པ་ལས་སེམས་ཉིད་རྣལ་དུ་དབབ་པའི་
དུམ་བུ་ཞེས་བྱ་བ་རྫོགས་སོ༔ རྒྱ་རྒྱ་རྒྱ༔ རྒྱ་གར་སྐད་དུ༔ ཏན་ཏྲ་བྷེ་ལ་ཀྲ༔ བོད་སྐད་དུ༔ རྒྱུད་ལུང་གསལ་
བའི་མེ་ལོང་༔ སྟོང་པ་མངོན་བྱུང་ཉིད་ལ་ཕྱག་འཚལ་ལོ༔ རོལ་པ་ཆེན་པོའི་ལྟ་སྟངས་ཀྱིས༔ གཅིག་པར་
སྣང་བའི་ཡེ་ཤེས་ཐོབ༔ སྒྲ་དོན་ཤེས་པའི་རྣལ་འབྱོར་གྱིས༔ འབྱུང་བ་རྣམས་ལ་ཅི་དགར་རོལ༔ འཁྲུལ་པ་
ནི
འཆོས་པའི་རྣལ་འབྱོར་གྱིས༔ ངོ་བོ་ཐམས་ཅད་རྣལ་དུ་འབེབས༔ ལྟ་སྒོམ་མཐོང་བའི་རྣལ་འབྱོར་གྱིས༔ ཡེ་
ཤེས་ཉིད་ལ་ཅི་བདེར་སྤྱོད༔ དེ་རྒྱུད་འགྲོལ་བའི་རྣལ་འབྱོར་གྱིས༔ ཉོན་མོངས་འཆིང་བའི་མདུད་པ་འགྲོལ༔
དབྱིངས་རིག་ཤེས་པའི་རྣལ་འབྱོར་གྱིསཿ སངས་རྒྱས་རྣམས་དང་རྒྱུན་དུ་གནས༔ བཞག་ཐབས་ཤེས་པའི་
རྣལ་འབྱོར་གྱིས༔ རིག་པ་ཉིད་ནི་བཙོན་དུ་ཟིན༔ བཀོལ་དོན་ཤེས་པའི་རྣལ་འབྱོར་གྱིས༔ ཆོས་ཅན་དུམ་བུ་
རྩེ་རུ་གྲོལ༔ གོལ་སྒྲིབ་ཤེས་པའི་རྣལ་འབྱོར་གྱིས༔ རང་གི་དེ་ཉིད་ཡིད་ཆེས་སྐྱེས༔ རྣལ་འབྱོར་ཤེས་པའི་
རྣལ་འབྱོར་གྱིས༔ ལྟ་སྤྱོད་དོན་རྣམས་བདག་པོར་འགྱུར གལ་མདོ་ཤེས་པའི་རྣལ་འབྱོར་གྱིས༔ རྒྱུད་ཚིག་
རྣམས་ལ་ཅི་དགར་རོལ༔ དབྱིངས་དོན་ཤེས་པའི་རྣལ་འབྱོར་གྱིས༔ ཆོས་ཀྱི་དབྱིངས་རྣམས་དབང་དུ་འདུས༔
སྐྱེ་མཚམས་ཤེས་པའི་རྣལ་འབྱོར་གྱིསཿ སྐྱེ་གཉིས་བར་ལ་ཅི་བདེར་སྤྱོད༔ རང་སྣང་ཤེས་པའི་རྣལ་འབྱོར་
གྱིས༔ ཡེ་ཤེས་རྟགས་ལ་ཐུགས་ཕྲད་གྲོལ༔ སྔ་ཕྱི་ཤེས་པའི་རྣལ་འབྱོར་གྱིས༔ གོམས་ཤུགས་བྱིན་རླབས་
མངོན་དུ་འབྱིན༔ དཔེ་འབྱེད་ཤེས་པའི་རྣལ་འབྱོར་པས༔ ཡིད་ཆེས་འབྲས་བུ་གཏན་ལ་འབེབས༔ ཡོན་ཏན་
ཤེས་པའི་རྣལ་འབྱོར་པས༔ མ་བཙལ་བཞག་པའི་དོན་རྣམས་ཤེས༔ གྲོལ་སྨིན་ཤེས་པའི་རྣལ་འབྱོར་གྱིས༔
སྤྱི་ཡི་དོན་རྣམས་རང་དབང་བསྒྱུར༔ དམོད་སྔགས་ཤེས་པའི་རྣལ་འབྱོར་གྱིས༔ གདུག་པ་རྣམས་ནི་ཚར་

བི་མ་སྙིང་ཐིག
གཅོད་འགྱུར༔ ངེས་པའི་སྙིང་པོ་ཡོངས་བསྡུས་པའི༔ རྩ་བ་བརྒྱད་ལས་རྣམ་འཕྲོས་པ༔ ཡན་ལག་གྲངས་ནི་
དེ་སྙེད་དོ༔ ཕ་དང་མ་དང་མ་ནིང་ལསཿ ཁྱད་པར་འདི་ནི་ངེས་བསྡུས་སོ༔ ངེས་གསང་སྙིང་པོའི་དོན་དུའོ༔
ཉོན་མོངས་བག་ཆགས་བྲལ་བར་ནི༔ འདི་དག་རྣམས་དང་འཕྲད་ན་འགྱུར༔ ཞེས་བཀོད་པ་ཆེན་པོ་ལས་
རྒྱུད་ལུང་གསལ་བའི་མེ་ལོང་ཞེས་བྱ་བ་རྫོགས་སོ༔ ལས་ཅན་ཅིག་དང་འཕྲད་པར་ཤོག༔ རྒྱ་གར་སྐད་དུ༔
བྷ་ཀ་ལ་དེ་ཝ༔ བོད་སྐད་དུ༔ ལྷ་སྒོམ་པ་བདེ་བ་ཆེན་པོ་ཉིད་ལ་ཕྱག་འཚལ་ལོ༔ ཨེ་ཝཾ་མ་ཡ་ཞེས་བྱ་བ༔
མཚོན་དང་གཞི་དང་དངོས་པོའི་བརྗོད༔ ཁྱབ་ཕྱིར་རྟོགས་དང་ལམ་དུའོ༔ ཕྱག་རྒྱའི་དཀྱིལ་འཁོར་བསྒོམ་
འདོད་པས༔ ཐོག་མར་ལུས་སོགས་དངོས་པོ་ནི༔ རྣམ་པར་སྦྱང་བར་བྱ་བའི་ཕྱིར༔ སྔོན་འགྲོ་དངོས་གཞི་
མཇུག་དང་རྗེས༔ ཆོ་ག་རྣམ་པ་བཞི་ལྡན་པས༔ ལྷ་ཡི་དཀྱིལ་འཁོར་ཉིད་ལ་འཇུག༔ སྔོན་དུ་རང་གི་ལུས་
སྦྱོང་པ༔ ཡི་གེ་རཾ་གྱིས་འཇིགས་ཆགས་ནསཿ སྤྲོ་དང་བསྡུ་བ་མཁས་པས་བརྟག༔ ཕུང་པོ་ལྔ་ཡི་རྒྱུད་སྦྱོང་བ༔
ཨོ་དང་ཨཱདང་ཧཱུྃ་སྭཱ་ཧཱ༔ འཇིག་དང་ཆགས་པ་ཉིད་དུ་བསྒོམ༔ དེ་ནས་དབང་པོའི་རྟེན་སྦྱོང་བ༔ ཛི་ཧཱུཾ་ཛྷ་ཛུ་
བྷ་ཡིས་ནི༔ འཇིག་དང་ཆགས་པ་མཁས་པས་བསྒོམ༔ འབྱུང་བའི་ལུས་རྟེན་དབྲལ་བའི་ཕྱིར༔ རཾ་ཡཾ་ཁཾ་དང་
ལཾ་གྱིས་ནི༔ འཇིག་དང་ཆགས་པ་ཉིད་ཀྱི་བསྒོམ༔ དབང་པོའི་ཡུལ་རྣམས་རྣམ་སྦྱོང་བ༔ ས་མ་ཏ་ཀེ་ར་ཡིས་
ནི༔ འཇིག་དང་ཆགས་པ་སྔོན་བཞིན་ནོ༔ ཉོན་མོངས་ལྔ་ཡི་གཞི་སྦྱོང་བ༔ ཀ་གྷ་བྷ་ཛྷ་ཀྵ་ཡིག་གིས༔ ཡང་ནི་
འཇིག་དང་ཆགས་པར་རོལཿ སེམས་ཀྱི་རྟོག་པ་རྣམ་སྦྱོང་བ༔ ཨེ་ཞེས་རྔམ་པའི་སྒྲ་ཡིས་ནི༔ ཡོད་དང་མེད་
པའི་དངོས་པོ་སྦྱོང་༔ དེ་ལྟར་དངོས་པོ་ཉི་ཤུ་དྲུག ཡི་གེ་དེ་ཡི་གྲངས་ཀྱིས་སྦྱོང་༔ དེ་ཀུན་རྣམ་གྲངས་རྒྱས་
གདབ་པ༔ ཤུ་དང་ཛྷ་དང་ཏ་ཛ་དང་༔ ཧཾ་ཞེས་ཡོད་མེད་དངོས་པོ་རྣམསཿ འཇིག་པ་ཉིད་དེ་ཆགས་པ་མེད༔
གལ་ཏེ་དངོས་པོ་མ་སྦྱངས་ན༔ སྟོང་པ་ཉིད་ནི་སྐྱེ་མི་འགྱུར༔ འོན་ཏེ་སྟོང་རྒྱས་མ་བཏབ་ན༔ ལྷ་རྣམས་ཇི་
ལྟར་བསྒོམས་བྱས་ཀྱང་༔ དངོས་གྲུབ་འབྱུང་བ་མ་ཡིན་ནོ༔ དེས་ན་སྔོན་འགྲོའི་མན་ངག་གཅེས༔
རཾན་བམའགཏན༔ ཨཱི༔ ཨོཾ་ཧཱུྃ་ཨོཾ་ཨཱཿཧཱུྃ་སྭཱ་ཧཱཛི་བྲི་ཚུ་ཛུ་བྷེ་རི་ཡི་ཁཾ་ལཾ་ས་མ་ཏ་ཀེ་ར་ཀ་གྷ་བྷ་ཛྷ་ཀླུ་ཨེ་
ཤུ་ཛྷ་ཏ་ཛྷ་ན་ཧཾ དེ་ལྟར་དངོས་པོ་སྦྱངས་ནས་ནི༔ རང་ལུས་ལྷ་ཡི་རྣལ་འབྱོར་འཇུག༔ ཅིག་དང་རིམ་གྱིས་
ཐར་ཆགས་དང་༔ ཐོད་རྒལ་དག་གིས་སྐྱེ་བར་འདོད༔ ཅིག་ཆར་འོད་ཀྱི་གོང་བུ་ལས༔ ཆུ་ཡི་ཟླ་བ་ཇི་བཞིན་
དུ༔ སྣང་གཟུགས་རེག་དང་བྲལ་བར་བསྒོམ༔ རིམ་གྱིས་པ་ནི་ཡི་གེ་སྟེ༔ མི་འགྱུར་ཡི་གེ་དབུས་གནས་པར༔
སེམས་ཀྱི་དངོས་པོ་འོད་དཀར་ པོ༔ སྣང་མེད་ རེག་པའི་གཟུགས་སུ་སྟེ༔ རེག་སྟེ་ སྡུད་པའི་ཡི་གེ་ཡིས༔

གཡུ་ཡིག་ཅན་པོ་ཏི་སྨུག་ཆུང་གི་སྐོར།
བསྡུས་ཏེ་འོད་ ཀྱི་གོང་བུར་རོ༔ དེ་དཀྱིལ་སེམས་ཀྱི་ནམ་མཁའི་ཡིག༔ དེ་དབུས་མི་འགྱུར་ཡི་གེ་ལས༔
རིགས་ལྔའི་ཡི་གེ་དག་ལས་ནི༔ གང་མོས་ཞལ་ཕྱག་རྣམ་པར་བསྒོམ༔ ཡི་གེ་གཞན་གྱི་ཆོ་འཕྲུལ་གྱིས༔ ལྷ་
རྣམས་བསྐྱེད་ན་འཇིག་པར་འགྱུར༔ དེ་ཕྱིར་འདི་ལྟར་ཤེས་པར་བསྒོམ༔ ཐར་ཆགས་ཉིད་ནི་བསླབ་བྱའི་དོན༔
དང་པོ་སྟོང་པ་ཉིད་དུ་སྟེ༔ གཉིས་པ་ཚངས་པའི་གནས་བཞིའོ༔ གསུམ་པས་མཆོད་དང་བསྟོད་པ་བརྩམ༔
བཞི་པས་སྡིག་བཤགས་གསོལ་བ་འདེབས༔ རྗེས་སུ་ཡི་རང་སྨོན་ལམ་གདབ༔ ལྔ་བ་དངོས་པོ་རྩ་དྲུག་སྦྱོང་༔
དྲུག་པ་ཞལ་ཕྱག་རྣམ་པ་སྟེ༔ རང་སེམས་མི་འགྱུར་ཡིག་དབུས་སུ༔ འོད་ལྔའི་རང་བཞིན་དབུས་གནས་པར༔
ཁྲོ་བོ་ལ་ནི་ནམ་མཁའི་ཡིག༔ ཞི་བ་རྣམས་ནི་སྡུད་བྱེད་ཡིག༔ ཞལ་ཕྱག་ཇི་ལྟར་འདོད་པ་བསྒོམ༔ ཐོད་རྒལ་
འོད་ལྔའི་གོང་བུ་ལསཿ རང་ལྷའི་ཁ་དོག་ཇི་ལྟ་བུའི༔ འོད་ནི་ཐིག་ལེའི་ཚུལ་ཅན་ལས༔ སྐད་ཅིག་གིས་ནི་
ཞལ་ཕྱག་ཏུ༔ ཇི་ལྟར་འདོད་པ་སེམས་ཀྱི་ཡུལཿ རྣལ་འབྱོར་པས་ནི་གང་བསྒོམས་པ མི་ཤིག་རྡོ་རྗེའི་གོ་
དང་ལྡན༔ སྐྱེ་གཉིས་མཚམས་སུ་སྒྱུ་མའི་ལུས༔ ཇི་ལྟར་ལྷ་ཡི་སྐུ་ལ་འཇུག༔ འདི་ནི་དངོས་པོ་མེད་སྣང་བའོ༔
ཉི་ཤུ་དྲུག་ནི་མ་སྦྱངས་ན༔ གང་གིས་ལྷ་ཡི་སྐུ་བསྒོམས་ཀྱང་༔ ཆུ་ཡི་རི་མོ་ཇི་བཞིན་དུ༔ འཇུག་ཅིང་ཆགས་
པ་མ་ཡིན་ནོ༔ སྤྱི༔ དེ་ལྟར་ཞལ་ཕྱག་རྣམ་པ་ལས༔ སྟོང་པ་ཉིད་དུ་མ་ཡིན་ཏེ༔ རང་རང་ཁ་དོག་ཇི་འདྲའི་
འོད༔ སེམས་ཀྱི་ཡུལ་དུ་གང་གྱུར་པ༔ རྒྱ་ཆེ་གཞན་སྣང་མེད་པར་བསྒོམ༔ དེ་བློ་བརྟན་པར་མ་གྱུར་པར༔
ཡང་ནས་ཡང་དུ་རྣམ་བསྒོམས་ན༔ རང་གིས་གང་འདོད་ཡི་དམ་དེ༔ འོད་ཀྱི་ཞལ་ཕྱག་རྣམ་པར་ནི༔ ཇི་ལྟར་
འདོད་པ་བཞིན་དུ་མཐོང་༔ དེ་ཉིད་མཐོང་བའི་དུས་དག་ཏུ༔ ཁ་དོག་ལྔ་ཡིས་རྒྱས་བཏབ་པས༔ ཇི་ལྟར་
འདུག་ཀྱང་དེ་མི་འབྲལ༔ རང་ལུས་འོད་ལྔའི་ཐིག་ལེ་ལ ཤེས་པ་ཇེ་ཕྲ་ཇེ་ཕྲར་བཞག༔ དེ་ཉིད་གོམས་པའི་
རྣལ་འབྱོར་གྱིས༔ རྟག་ཏུ་རང་ལུས་ཕྱག་རྒྱར་མཐོང་༔ འཇུག་ལ་དེ་ལྟར་སུ་གོམས་པ༔ འདི་ནི་ཡང་དག་
དོན་ལ་ཉེ༔ སྤྱི༔ དེ་རྗེས་གོམས་པའི་ཡོ་གི་ནི༔ རྫོགས་ཆེན་ལྷ་ཡི་བསྐྱེད་རིམ་པསཿ ཕྱི་ནང་ལྷ་རུ་གསལ་
བའི་ཕྱིར༔ གཞན་བྱུང་བཟང་ངན་བླང་དོར་བྲལ༔ རང་ལུས་ཞལ་ཕྱག་རྣམ་གསལ་བསཿ མཆོད་དང་བསྟོད་
པའི་གནས་གཞན་མེད༔ འོད་ཀྱིས་ཕྱི་ཡུལ་སྣང་གོམས་པས༔ ཇི་ལྟར་སྤྱད་ཀྱང་དགེ་སྡིག་བྲལ༔ ཐིག་ལེ་ཕྲ་
ལ་ཤེས་པ་གཏད༔ ཤེས་པའི་རྒྱུ་ནི་ཕྲ་གྱུར་པས༔ ཉོན་མོངས་བདག་འཛིན་དངོས་པོ་སྟོངས༔ དེ་ལ་གོམས་
ཏེ་ཚད་ཕྱིན་པས༔ ལྟ་དང་སྒོམ་དང་སྤྱོད་པའོ༔ ལུས་ངག་སྨྱོན་པའི་གདེང་ཐོབ་པས༔ བདེ་སྡུག་རྒྱུ་ལས་རྣམ་
པར་གྲོལ༔ རེག་པའི་གཟུགས་མེད་རང་སྣང་བས༔ དགེ་སྡིག་སྐྱབས་དང་འཇིགས་པ་མེད༔ འདི་ལྟར་རྒྱུན་
85

བི་མ་སྙིང་ཐིག
དུ་སུས་ཤེས་པ༔ ཨ་ཏི་ཉིད་ཀྱི་རྣལ་འབྱོར་ཏེ༔ ཆུ་རྒྱུན་བཞིན་དུ་རྟག་ཏུ་སྤྱོད༔ དེ་ཕྱིར་ལྷ་ཡང་རང་ངོ་བས༔
རིག་པའི་སྐུ་ནི་མངོན་སུམ་མོ༔ དེ་ཕྱིར་ལྷ་ཡང་མངོན་དུ་སྣང་༔ རྗེས་སུ་སྐྱེས་ན་བརྟན་པ་ཡིན༔ དངོས་པོ་
མཐོང་ན་གོམས་པ་ཡིན༔ རང་བཞིན་མེད་ན་འབྲས་བུའོ༔ བཀོད་པ་ཆེན་པོ་ལས་ལྷའི་སྒོམ་ལུགས་གནད་
ཀྱི་མན་ངག་གིས་ལྷ་མངོན་དུ་སྣང་བར་བསྟན་པ་སྟེ་བཞི་པ་རྫོགས་སོ༔ སཱ་མཱ་ཡཱ༔ ལས་ཅན་དེ་དང་འཕྲད་
པར་ཤོག༔ རྒྱ་གར་སྐད་དུ༔ ཨ་དྷ་ན་ཡོ་གི༔ བོད་སྐད་དུ༔ སྐྱེ་བ་མེད་པའི་དོན༔ དཔལ་གཉིས་སུ་མེད་པ་ལ་
ཕྱག་འཚལ་ལོ༔ རང་སྣང་རྟོགས་པའི་གདེང་ཅན་སུ་འདོད་པ༔ སྙིང་པོ་ཡང་བསྡུས་བསྟན་པ་འདི་ལ་འདུད༔
སྟོང་པ་ཉིད་ལ་མཚོན་པའི་ཚིག་མེད་ཀྱང་༔ སྤྲོས་པའི་རིམ་པ་རྣམ་གྲངས་འདི་ཉིད་དོ༔ ཀྱེ་སེམས་དཔའ་
ཆེན་པོ་ཉོན་ཅིག མི་ཤིགས་པ་རྡོ་ རྗེའི་མན་ངག་གི་དེ་ཉིད་བསྟན་པར་བྱ་བ་ལ་བདུན་ཏེ༔ རྐྱེན་གྱིས་མི་
འཇིག་པའི་རིག་པ་ཕུགས་རྡུགས་ལ་རྒྱབ་གཏད་པས་བསྙེན་པའི་ལྷ་སྐྱེ་མེད་དུ་གྲོལ་བའི་མན་ངག་དང་༔
ཀུན་ཏུ་ཟང་ཐལ་བའི་རིག་པ་སྣ་སེལ་མེད་པ་ལ་སྣ་གཏད་ན་མ་བསྒོམས་པར་རང་སར་དྭངས་པའི་མན་ངག་
དང་༔ གཞན་གྱིས་བསྐྱོད་པར་མི་ནུས་པ་ལྕི་བའི་རིག་པ་ལ་འཕང་གིས་བཏབ་ན་འདུས་བྱས་མ་སྤངས་པར་
འགྱུར་མེད་དུ་གྲོལ་བའི་མན་ངག་དང་༔ འཕྲང་བསལ་བསལ་བས་དགྲ་དང་བྲལ་པ་འཇིགས་པ་མེད་པའི་
རིག་པ་ལ་བརྟེན་བཅས་ན་རྐྱེན་རྣམས་རྐྱེན་གྱིས་གྲོལ་བའི་མན་ངག་དང་ ཁོད་སྙོམས་པ་མཐོ་དམན་མེད་
པའི་རིག་པ་ལ་ལམ་གཏོད་ན་ཆོས་ཀྱི་དབྱིངས་ཐམས་ཅད་ལ་མངོན་དུ་སྤྱོད་པའི་མན་ངག་དང་༔ 
སྲང་འཛུད་
པ་འགྱུར་བ་མེད་པའི་རིག་པ་ལ་སྲབ་བཅུག་ན་ཉམས་གོང་ནས་གོང་དུ་འཕེལ་བའི་མན་ངག་དང་ མཐའ་
དཔྱད་པས་དབུས་ཟད་པའི་རིག་པ་ལ་ཕུགས་བརྟེན་ན་ཆོས་ཀྱི་སྐུ་ལ་ཚད་ཟིན་པའི་མན་ངག་གོ༔ ཀྱེ་སེམས་
དཔའ་ཆེན་པོ༔ མི་འགྱུར་བ་རི་བོའི་གཞི་ལ་ལྔ་སྟེ༔ དྲན་པ་སད་པས་དྲན་མེད་རང་དག་པའི་གཞི་དང་༔ བློ་
ཡི་སྤྱོད་ཡུལ་རང་ཟད་པས་སྐྱེ་མེད་རང་དག་པའི་གཞི་དང་༔ 
བློ་མ་བུ་ཕྲད་པས་སྐྱེས་པ་ཐམས་ཅད་རང་སྣང་
དུ་གྲོལ་བའི་གཞི་དང་༔ སྐྱེ་མེད་རང་སར་གྲོལ་བས་འབྲས་བུ་རྒྱུན་མེད་པའི་གཞི་དང་༔ འབྲས་བུ་རྒྱུན་ཆད་
པར་ཟད་པ་ཉིད་ཟད་པ་ལ་སྦྱོར་བའི་གཞིའོ༔ ཀྱེ་སེམས་དཔའ་ཆེན་པོ༔ སྣང་བ་ཆེན་པོ་རང་སར་སྣང་བ་ལ་
བཞི་སྟེ༔ སྣང་སྲིད་ཐམས་ཅད་གཞི་ལ་བཞེངས་པས་སྤྲུལ་པའི་སྐུ་རྩོལ་སྒྲུབ་དང་བྲལ་བའི་ལམ་དང་༔ སྣང་
སྲིད་ཐམས་ཅད་གཞིར་བཞག་པས་ལོངས་སྤྱོད་རྫོགས་པའི་སྐུ་ཡི་གཟུགས་མཐོང་བའི་ལམ་དང་༔ 
ཁམས་
གསུམ་དུས་གཅིག་ལ་གྲོལ་བས་ཆོས་ཀྱི་སྐུ་ངོས་ཟིན་པའི་ལམ་དང་༔ 
སྲིད་པ་གསུམ་ཀ་དག་པས་སྐུ་གསུམ་

གཡུ་ཡིག་ཅན་པོ་ཏི་སྨུག་ཆུང་གི་སྐོར།
གཏན་སྤྲུག་པའི་ལམ་མོ༔ ཀྱེ་སེམས་དཔའ་ཆེན་པོ༔ དག་པས་དག་པ་ཉིད་མཐོང་ནས་ཟང་ཐལ་བའི་འབྲས་
བུ་ལ་གསུམ་སྟེ༔ རྒྱུ་ཐམས་ཅད་རང་སར་དེངས་པས་འབྱུང་བ་ལྔ་ལས་གྲོལ་བའི་འབྲས་བུ་དང་ རྐྱེན་
ཐམས་ཅད་རང་ཡུལ་དུ་ཆོད་པས་སྣང་བ་ཐུག་ཕྲད་དུ་གྲོལ་བའི་འབྲས་བུ་དང་༔ གཅིག་ཚད་ཟིན་པས་སྣང་
བ་ཐམས་ཅད་གཏན་ལ་ཕེབས་པའི་འབྲས་བུའོ༔ མན་ངག་ཀུན་གྱི་ལུས་དང་ཚད་མེད་ན༔ བསྒོམས་ཀྱང་
དོན་མེད་རང་ལ་ཡི་རེ་ཆད༔ ཆོས་རྣམས་ཀུན་གྱི་ཟད་པའི་ཚད་མེད་ན༔ 
འབྲས་བུ་རྣམས་ནི་དངོས་དང་ཁྱད་
མེད་འགྱུར༔ ཞེས་བཀོད་པ་ཆེན་པོ་ལས་སྐྱེ་མེད་ཀྱི་མན་ངག་གཏན་ལ་ཕབ་པ་སྟེ་ལྔ་པ་རྫོགས་སོ༔ རྒྱ་རྒྱ་རྒྱ༔
ལས་ཅན་ཅིག་དང་འཕྲད་པར་ཤོག༔ རྒྱ་གར་སྐད་དུ༔ དྷརྨཱ་ཀཱ་ཡེ་བྷེ་ལ༔ བོད་སྐད་དུ༔ ཆོས་ཀྱི་སྐུ་ཡི་དོན་
བསྟན་པ༔ ཆོས་སྐུ་བདེ་སངས་འཛིན་ལ་ཕྱག་འཚལ་ལོ༔ འཇིག་རྟེན་མུན་པའི་དམག་དཔུང་བཟློག་པའི་
ཕྱིར༔ ཡེ་ཤེས་འོད་ཀྱི་དཔའ་བོ་མཚོན་ཐོགས་པས༔ བདག་འཛིན་སྡུག་བསྔལ་རྒྱ་མཚོ་ལས་བརྒལ་ཏེ༔ དྲན་
བསམ་འཆིང་བའི་དགྲ་རྣམས་གསད་པར་བྱའོ༔ ཨེ་མ་ཧོ༔ རྡོ་རྗེ་འཛིན་པ་ཉོན་ཅིག སྟོང་པས་སྟོང་པའི་
གྲོང་ཁྱེར་བཅོམ་པའི་ཚེ༔ ང་ནི་དུས་གསུམ་འགྱུར་མེད་བདག་ཉིད་ཅན༔ ལྟ་སྒོམ་བཅིངས་པའི་གོལ་ས་
གཅད་པའི་ཕྱིར༔ རྣོ་མཉེན་ངར་དང་ལྡན་པའི་རལ་གྲི་ནི༔ ཤེས་རབ་བརྟུལ་ཞུགས་ཆེན་པོས་རབ་བཟུང་
ནས༔ ཐེ་ཚོམ་ལོག་རྟོག་མདུད་པ་གཅད་པར་བྱའོ༔ ཨེ་མ་ཧོ༔ རྡོ་རྗེ་འཛིན་པ་ཉོན་ཅིག༔ གསལ་བའི་ཡེ་
ཤེས་ཀྱི་སྣང་བ་འཕྲོགས་པའི་ཚེ༔ ང་ནི་ལུང་ཀུན་གྱི་བདག་ཉིད་དུ་བཞུགས་སོ༔ ཆོས་ཅན་གྲངས་ཀྱི་བ་ཐག་
འཛིངས་པ་དག༔ འགྱུར་མེད་གསང་འཛིན་སྤུ་གྲི་སོ་རྒྱལ་གྱིས༔ དད་བརྩོན་དེ་ནི་གོམས་པས་བཟུང་ནས་ནི༔
ཆགས་བྲལ་འབྱུང་བ་རང་དེངས་དབྱིངས་སུ་གཅད༔ ཨེ་མ་རྡོ་རྗེ་འཛིན་པ་ཉོན་ཅིག༔ དག་པ་ཉིད་ཀྱིས་དག་
པ་བཀྲུས་པའི་ཚེ༔ ང་ནི་སྣང་བ་ཐམས་ཅད་ཀྱི་བདག་པོར་ཡེ་ཐོག་མ་ཉིད་ནས་གནས་པ་ཡིན་ནོ༔ རྐྱེན་གྱིས་
བཅོས་པའི་འདུ་འཕྲོ་དུ་མ་རྣམས༔ འདུ་ཤེས་གཅིག་པའི་སྟོང་ཉིད་ར་བ་རུ༔ དྲན་པ་རང་སངས་རྒྱ་ཡིས་
བཟུང་ནས་ནི༔ རྐྱེན་བཞི་རང་སར་གྲོལ་བའི་སྒོ་མོ་བཅད༔ ཨེ་མ་ཧོ༔ རྡོ་རྗེ་འཛིན་པ་ཉོན་ཅིག འཛིན་པས་
འཛིན་པ་རང་བཟུང་བའི་ཚེ༔ ང་ནི་འབྱེད་པ་མེད་པའི་ཆོས་ཅན་དུ་ཡེ་ཐོག་མ་ནས་གནས་སོ༔ དབྱིངས་དང་
རིག་པའི་སྣང་བ་ཡུལ་ཤར་བ༔ དག་བྱེད་རྐྱེན་དང་བྲལ་བའི་ནམ་མཁར་ནི༔ རང་གནད་རྣལ་དུ་ཕབ་པའི་
ལུས་གཅུན་ནས༔ བཅོས་པ་མེད་པའི་མིག་གིས་བལྟ་བར་བྱའོ༔ ཨེ་མ་ཧོ༔ རྡོ་རྗེ་འཛིན་པ་ཉོན་ཅིག རྡོ་རྗེ་
ལུ་གུ་རྒྱུད་ཡུལ་ཀུན་ཏུ་ཤར་བའི་ཚེ༔ ང་ནི་སྣང་བ་ཐམས་ཅད་ཀྱི་ཕུང་པོར་བཞུགས་ནས་སོ༔ བྱ་བྱེད་རང་

བི་མ་སྙིང་ཐིག
བྲལ་སྣང་བ་ཡུལ་ཤར་བ༔ སྙིང་པོ་ངེས་པའི་ཐབས་དང་ལྡན་པ་ཡིས༔ སྟོང་པ་ཅིར་ཡང་སྣང་བའི་གཞི་
བལྟས་ན༔ ཡེ་ཤེས་ཉིད་ནི་སྔར་མེད་ཡང་ཡང་མཐོང་༔ ཨེ་མ་ཧོ༔ རྡོ་རྗེ་འཛིན་པ་ཉོན་ཅིག༔ ནམ་མཁའ་
གཅིག་ལ་གསལ་བའི་ཉི་ཟླ་དུས་ཅིག་ལ་ཤར་བའི་ཚེ༔ ང་ནི་ཡུལ་གང་གིས་ཀྱང་མ་བསྒྲིབས་པར་ཡེ་ཐོག་མ་
ནས་དེ་ལྟར་གནས་སོ༔ ཀྱེ་རིགས་ཀྱི་བུ་དེ་ལས་འདས་པའི་འོག་ཏུ་ཅི་ཡང་མ་ཡིན་པའི་ཤེས་པ་ཉམས་སུ་
མྱོང་བར་འགྱུར་རོ༔ ཞེས་བཀོད་པ་ཆེན་པོ་ལས་ཆོས་སྐུ་ཅོག་བཞག་ཏུ་གཏན་ལ་ཕབ་པ་སྟེ་དྲུག་པ་རྫོགས་སོ༔
སྤྱི༔ རྒྱ་གར་སྐད་དུ༔ པྲ་བ་བྷེ་ལ བོད་སྐད་དུ༔ འཁྲུལ་པ་གཅོད་པའི་གལ་མདོ༔ བདེ་ཆེན་ཉིད་ནི་རྒྱ་ཆེ་
རབ་ཟབ་ཆོད་ན་ཟེར་བ་བརྟག་ལ༔ སྐུ་གསུམ་ཕྱག་རྒྱར་དྲན་པས་ཕྱག་འཚལ་ལོ༔ གཞི་དང་ལམ་ནི་མ་རིག་འཁྲུལ་
སོགས་སུ༔ སྒྲ་དང་དྲི་རོ་རྣལ་འབྱོར་ཀུན་གྱི་རྒྱན༔ མ་སྐྱེས་མི་སྐྱེ་གདོད་ནས་སྐྱེ་དང་བྲལ༔ མི་སྐྱེ་མི་འགག་
སྐྱེ་བའི་ཆོ་འཕྲུལ་ཅན༔ མ་སྐྱེས་གདོད་ནས་སྐྱེ་བའི་དོན་རྣམས་ཤེས༔ གང་གིས་སྐྱེ་བ་ཤེས་ན་སྐྱེ་མེད་ཐུར་དུ་
འཇུག༔ གང་གིས་འགག་པ་ཤེས་ན་འགག་མེད་ཐུར་དུ་འཇུག༔ གང་གིས་འཁྲུལ་པ་ཤེས་ན་འཁྲུལ་མེད་
ཟང་ཀ་མའོ༔ འཁྲུལ་པའི་ས་བོན་བསྲེགས་ན་མྱུ་གུ་ལོ་འདབ་རྒྱས༔ དྲན་པའི་འཕྲེང་ཐག་བཅད་ན་དྲན་མེད་
ཆེན་པོ་འགྲུབ༔ མཐོ་དམན་དལ་ཁོད་སྙོམས་ན་དམའ་བའི་ལུང་མི་སྣང་༔ རང་ཤར་རང་རྐྱེན་ཕྲད་ན་བླ་
མའི་ལུང་ཡང་ཡིན༔ གོམས་ཤུགས་སྔོན་དུ་བྱས་ན་འཆི་བའི་འཇིགས་པ་བྲལ༔ བླ་མའི་ལུང་བཞིན་སྤྱད་ན་
རྟགས་རྣམས་མྱུར་དུ་འབྱུང་༔ གནས་སུ་དུར་ཁྲོད་བརྟེན་ན་མཁའ་འགྲོའི་བྱིན་རླབས་འཇུག སྨྲ་བརྗོད་
འཁྲུལ་གཏམ་བཀག་ན་ཞེ་སྡང་སྐྱེ་མི་སྲིད༔ གཅིག་པུར་དལ་བར་འདུག་ན་ཡི་དམ་མངོན་དུ་སྣང་༔ ཡི་
དྭགས་བཞིན་དུ་བྱས་ན་ཟས་དང་གོས་མི་དགོས༔ འཁོར་འདས་རུ་ཤན་ཕྱེད་ན་ཕྱིས་ཀྱི་བག་ཆགས་བྲལ༔
རྟག་ཏུ་རླུང་སེམས་གཅུན་ན་ནམ་མཁའི་བྱ་བཞིན་འགྱུར༔ རྟེན་འབྲེལ་ཉིད་ལ་གོམས་ན་དངོས་གྲུབ་སྣ་
ཚོགས་འབྱུང་༔ ཞེས་བཀོད་པ་ཆེན་པོ་ལས་འཁྲུལ་པའི་དོན་ཉམས་སུ་བླང་བ་དང་སྦྱར་བ་སྟེ་བདུན་པ་
རྫོགས་སོ༔ རྒྱ་གར་སྐད་དུ༔ བྷ་ལ་ཀ་ཀ་པ༔ བོད་སྐད་དུ༔ རྟོག་ཚོགས་ཉོན་མོངས་གཞོམ་པ༔ རྡོ་རྗེ་ལུས་ཀུན་
རྫོགས་ལ་ཕྱག་འཚལ་ལོ༔ དྲང་སྲོང་ལྟ་བུའི་འདུག་སྟངས་ཀྱིས༔ འབྱུང་བ་ཚ་གྲང་འདུས་པ་མནན༔ སེང་གེ་
ལྟ་བུའི་འདུག་སྟངས་ཀྱིས༔ དྲན་པ་རྣམས་ཀྱི་ཐག་པ་བཅད༔ གླང་པོ་ལྟ་བུའི་འདུག་སྟངས་ཀྱིསཿ འཁྲུལ་པ་
དེ་ཉིད་དབང་དུ་བསྡུ༔ སྐྱེས་བུ་ལྟ་བུའི་འདུག་སྟངས་ཀྱིས༔ འབྱུང་བའི་དྲི་མ་ཆམ་ལ་དབབ༔ ཝ་མོ་ལྟ་བུའི་
འདུག་སྟངས་ཀྱིས༔ ཕྱི་ཡི་ཡུལ་རྣམས་རྒྱ་ཡིས་གདབ༔ ལྕགས་སྡོང་ལྟ་བུའི་འདུག་སྟངས་ཀྱིས༔ སྒོ་ལྔའི་
88

གཡུ་ཡིག་ཅན་པོ་ཏི་སྨུག་ཆུང་གི་སྐོར།
ཤེས་པ་གཅིག་ཏུ་དྲིལ༔ དེ་ལྟར་འདུག་སྟངས་རྣམ་པ་དྲུག༔ སྐྱེས་ཆེན་སྐལ་བ་རབ་ལྡན་པས༔ གོམས་ནས་
གཞན་རྩོལ་བྱ་མི་དགོས༔ ཀྱེ་མ་ཉོན་ཅིག་རྡོ་རྗེ་འཛིན༔ སེང་གེ་ལྟ་བུའི་ལྟ་སྟངས་ཀྱིས༔ འཁྲུལ་པའི་ཡུལ་
རྣམས་དུས་གཅིག་བལྟ༔ གླང་པོ་ལྟ་བུའི་ལྟ་སྟངས་ཀྱིས༔ རང་གི་དེ་ཉིད་རྒྱུན་དུ་བལྟ༔ རི་བོ་ལྟ་བུའི་ལྟ་
སྟངས་ ཀྱིས༔ རིག་པའི་སྣང་བ་མཆེད་ པ་ བརཿ མདའ་སྲོང་ལྟ་བུའི་ལྟ་སྟངས་ཀྱིས༔ རིག་པ་མི་འགྱུར་
བསྲོངས་སུ་གཞུག ཐི་བྱ་ལྟ་བུའི་ལྟ་སྟངས་ཀྱིས༔ ཕྱི་ཡི་ཆོས་ཅན་དུམ་བུར་བལྟ༔ ལྕེ་སྤྱང་ལྟ་བུའི་ལྟ་སྟངས་
ཀྱིས༔ ཉིན་དང་མཚན་མོ་མེད་པར་བལྟའོ༔ ཀྱེ་རྡོ་རྗེ་འཛིན་པ་ཡང་ཉོན་ཅིག མདུད་པ་ལྟ་བུའི་ཤེས་པ་ཡིས༔
ལུས་དང་དབང་པོ་གཅིག་ཏུ་གསལ༔ མདའ་སྲོང་ལྟ་བུའི་ཤེས་པ་ཡིས༔ རླུང་དང་ཤེས་པ་ནང་དུ་དྲང་༔
མདུང་ཁྱིམ་ལྟ་བུའི་ཤེས་པ་ཡིས༔ དབང་པོའི་མདོ་ནི་གཅིག་ཏུ་གསལ༔ གཅུད་ཕུར་ལྟ་བུའི་ཤེས་པ་ཡིས
ལུས་དང་དབང་པོའི་གནད་རྣམས་གཅུན༔ རྒྱལ་མཚན་ལྟ་བུའི་ཤེས་པ་ཡིས༔ ལུ་གུ་རྒྱུད་ནི་ཡུལ་ལ་གཏད༔
མེ་ལོང་ལྟ་བུའི་ཤེས་པ་ཡིས༔ དེ་ཉིད་གོང་ནས་གོང་དུ་བལྟའོ༔ ཀྱེ་མ་རྡོ་རྗེ་འཛིན་པ་ཁྱོད་ཉོན་ཅིག༔ དེ་དག་
རྣམས་ལ་སུ་གོམས་པ༔ ཉོན་མོངས་རྣམས་ནི་རང་དག་གོ༔ རྟོག་པ་ཉིད་ཀྱང་རྟོགས་མེད་དུ༔ རྣམ་པར་དག་
པ་ལམ་ཡིན་ནོ༔ མ་རིག་ལ་སོགས་ཉོན་མོངས་དྲུག༔ འདུག་སྟངས་དྲུག་གིས་གཅུན་ནས་ནི༔ ལྟ་སྟངས་དྲུག་
གིས་རྩད་བཅད་ནས༔ ཤེས་པ་དྲུག་གིས་གཏན་མེད་དག༔ དེ་ཕྱིར་ཉོན་མོངས་རང་དག་པའོ༔ ཆུ་ཡིས་ཆུ་
རྣམས་ཁྱེར་བ་དང་༔ མེ་ཡིས་མེ་རྣམས་བསྲེགས་པ་དང་༔ རླུང་གིས་རླུང་རྣམས་དེད་པ་དང་༔ ས་ཡིས་ས་
རྣམས་མནན་པ་བཞིན༔ རང་གི་གཉེན་པོ་རང་གིས་སོ༔ ཞེས་བཀོད་པ་ཆེན་པོ་ལས་ཉོན་མོངས་རང་དག་གི་
གནད་གཏན་ལ་ཕབ་པ་སྟེ་བརྒྱད་པ་རྫོགས་སོ༔ རྒྱ་གར་སྐད་དུ༔ ས་མ་ཏི་བ་ཏཾ་ཀི༔ བོད་སྐད་དུ༔ ལྷག་པའི་
བསམ་གཏན༔ དགོངས་པ་རང་སར་གནས་ལ་ཕྱག་འཚལ་ལོ༔ གཤིས་གནས་པ་ལ་དྲན་པ་མེད༔ མངོན་
སྣང་རྟོགས་ལ་སྤང་བླང་མེད༔ སེམས་རྒྱུད་ཟད་ལ་འདུ་ཤེས་མེད༔ ཅིག་ཅར་བ་ལ་བློ་དངོས་མེད༔ ཨེ་མ་ཧོ༔
དྲན་པ་རྒྱུན་ཟད་ཀྱི་མན་ངག་གིས་ཡིད་བསམ་གཏན་ལ་གནས་པར་བྱ་བ་དང་༔ བསམ་པ་རྒྱུན་ཟད་ཀྱི་མན་
ངག་གིས་ངག་བསམ་གཏན་ལ་གནས་པར་བྱ་བ་དང་༔ དངོས་པོ་རྒྱུན་ཟད་ཀྱི་མན་ངག་གིས་ལུས་བསམ་སམ་
གཏན་ལ་གནས་པར་བྱ་བ་དང་༔ འབྱུང་བ་རྒྱུན་ཟད་ཀྱི་མན་ངག་གིས་ཉོན་མོངས་པ་རང་ཟད་དེ་དེ་དག་
གི་རྟགས་མངོན་དུ་འབྱིན་པར་བསྟན་པའོ༔ ཕྱི་ཡུལ་ལ་བརྟེན་པའི་བསམ་གཏན་གྱིས་ཕྱིའི་ཞེན་པ་གཅད༔
ནང་སེམས་ལ་བརྟེན་པའི་བསམ་གཏན་གྱིས་ནང་གི་ཞེན་པ་གཅད༔ བར་ལུས་ལ་བརྟེན་པའི་བསམ་གཏན་
g9

བི་མ་སྙིང་ཐིག
གྱིས་ཕྱི་ནང་གཉིས་ཀའི་ཞེན་པ་གཅད་པའོ༔ རྡོ་རྗེ་བཀོད་པ་ཆེན་པོ་ལས་ལྷག་པའི་བསམ་གཏན་གཏན་ལ་
ཕབ་པ་སྟེ་དགུ་པ་རྫོགས་སོ༔ རྒྱ་རྒྱ་རྒྱ༔ རྒྱ་གར་སྐད་དུ༔ སརྦ་པ་གུ་ལི༔ བོད་སྐད་དུ༔ ཞིང་ཁམས་ཡུལ་གྱི་
གནད༔ སྣང་བ་རང་སངས་ཆེ་ལ་ཕྱག་འཚལ་ལོ༔ དྲི་མ་རྣམས་ནི་རང་དག་པས༔ ཡེ་ནས་སྐུ་གསུམ་རྫོགས་
པའི་ཞིང་༔ རང་གི་ལྷ་རྣམས་མངོན་སྣང་བས༔ ཡི་དམ་ལྷ་ནི་མ་བསྐྱེད་རྫོགས༔ ཀྱེ་ཧོ༔ རྡོ་རྗེ་འཛིན་པ་ཆེ༔
སྣང་བ་གོམས་པར་གང་བྱེད་པ༔ འཁོར་འདས་གཏིང་ནས་བཟློག་པའི་ཕྱིར༔ རུ་ཤན་འབྱེད་པའི་སྤྱོད་པ་
ཡིས༔ འཁོར་འདས་རུ་ཤན་མ་ཕྱེད་ན༔ རྟག་ཏུ་འཁོར་བ་ལ་གནས་འགྱུར༔ ལུས་ངག་རྣལ་དུ་མ་ཕབ་ན༔
རྟག་ཏུ་བྱ་བྱེད་གཡེང་བར་འགྱུར༔ ལུས་ཀྱི་གནད་རྣམས་མ་གཟིར་ན༔ ཡེ་ཤེས་མངོན་དུ་འབྱིན་མི་ནུས༔
ལུག་རྒྱུད་གོམས་པར་མ་བྱས་ན༔ ཐ་མལ་རྣམས་དང་ཁྱད་མེད་འགྱུརཿ སྣང་བ་གོང་དུ་མ་སྤེལ་ན༔ འབྱུང་
བའི་དགྲ་དང་བྲལ་མི་འགྱུར རིག་པ་ཚད་ལ་མ་ཕབ་ན༔ ཡིད་དཔྱོད་འབྲས་བུ་ཐུག་མེད་འགྱུར༔ ཆོས་
རྣམས་ཟད་སར་མ་བསྐྱལ་ན༔ དངོས་པོ་རྣམས་དང་ཁྱད་ཅི་ཡོད༔ ཀྱེ་ཀྱེ་རྡོ་རྗེ་འཛིན་པ་ཉོན༔ དེ་ལྟར་གཏན་
ལ་མ་ཕབ་ན༔ ཡིད་དཔྱོད་འཛིན་པ་རྣམས་དང་ནི༔ ཁྱད་པར་ཅི་ཡང་མེད་པར་འགྱུར༔ དེ་ཕྱིར་ངེས་གསང་
སྙིང་པོ་འདི༔ མུན་པ་ལས་ནི་མར་མེའམ༔ བ་གླང་རྣམས་ལས་གླང་ཆེན་ནསཿ གཅན་གཟན་རྣམས་ལས་
སེང་གེའམ༔ རྐང་ཐང་ལས་ནི་རྟ་པ་བཞིན༔ ཀུན་གྱི་ནང་ནས་ཁྱད་པར་རོ༔ ཞེས་བཀོད་པ་ཆེན་པོ་ལས་རང་
བཞིན་ཞིང་ཁམས་ཀྱི་གནད་གཏན་ལ་དབབ་པ་སྟེ་བཅུ་ པ་ རྫོགས་སོ༔ རྒྱ་རྒྱ་རྒྱ༔ ལས་ཅན་གཅིག་དང་
འཕྲད་པར་ཤོག༔ རྒྱ་གར་སྐད་དུ༔ པྲ་བྷ་ས་ར་ཡ༔ བོད་སྐད་དུ༔ བྱ་བྱེད་ལམ་སྣང་༔ བཅོམ་ལྡན་འདས་རྡོ་
རྗེ་བཀོད་པ་ཆེ་ལ་ཕྱག་འཚལ་ལོ༔ རྣལ་འབྱོར་འབྲས་བུ་གང་འདོད་པ༔ རྟག་ཏུ་ལག་གི་འདུ་བྱེད་བསྒོམ༔
བརྡའ་ལ་གོམས་པར་བྱེད་པ་ཡིས༔ སྣང་དང་མི་སྣང་ལ་སོགས་བསྒོམ༔ རྣལ་འབྱོར་དེ་ལྟར་གང་བསྒོམས་པ༔
ཡན་ལག་རྣམས་ནི་ཕྱག་རྒྱུར་གྲོལ༔ སྒྲ་ཡི་འདུ་བྱེད་གང་བསྒོམས་པ༔ དབང་པོ་རྣམས་ནི་ཕྱག་རྒྱུར་གྲོལ༔
ཁ་དོག་ཉིད་ལ་སུ་གོམས་པ༔ ལུས་ནི་ཕྱག་རྒྱ་ཆེན་པོར་གྲོལ༔ ངག་གི་སྒྲ་ལ་གང་གོམས་པ༔ ངག་ནི་ཕྱག་རྒྱ་
ཆེན་པོར་གྲོལ༔ ཡི་གེའི་འཕྲོ་འདུ་གང་གོམས་པ༔ སེམས་ནི་ཕྱག་རྒྱ་ཆེན་པོར་གྲོལ༔ རླུང་ལ་གོམས་པར་
གང་བྱེད་པ༔ བླ་མེད་གསང་བ་མཆོག་ལ་སྤྱོད༔ འདི་དག་རྣམས་ནི་སུ་གོམས་པ༔ ཕྱག་རྒྱ་ཆེན་པོ་ཉིད་ཐོབ་
བོ་ ཞེས་བཀོད་པ་ཆེན་པོ་ལས༔ ལུས་ངག་གི་བྱ་བྱེད་གཙོ་བོར་བྱེད་པ་གཏན་ལ་ཕབ་པ་སྟེ༔ བཅུ་གཅིག་པ་
རྫོགས་སོ༔ སྤྱི རྒྱ་གར་སྐད་དུ༔ པྲ་ཝར་ས་ར་ ས་ཏུ་ཏིང་༔ བོད་སྐད་དུ༔ བཀོད་པ་ཡོངས་སུ་རྫོགས་པ༔

གཡུ་ཡིག་ཅན་པོ་ཏི་སྨུག་ཆུང་གི་སྐོར།
བཅོམ་ལྡན་འདས་སྐུ་གསུམ་གྱི་བདག་ཉིད་ལ་ཕྱག་འཚལ་ལོ༔ གང་འདིར་རྡོ་རྗེ་བཀོད་པའི་ལུང་བསྟན་པ༔
རྒྱུད་རྣམས་བཀོད་དང་ལུང་ཚིག་བཀོད༔ མན་ངག་བཀོད་དང་དོན་སྡེབས་བཀོད༔ འབྱུང་བ་རྣམས་དང་ཕུང་
པོ་བཀོད༔ ཁམས་དང་སྐྱེ་མཆེད་ཡུལ་རྣམས་དང་༔ འཇིག་རྟེན་འདས་དང་མ་འདས་བཀོད༔ ཕ་རོལ་ཕྱིན་
དང་ལྷ་རྣམས་བཀོད༔ ཐབས་རྣམས་ཡན་ལག་དུ་མ་བཀོད༔ དེ་སོགས་བཀོད་དོན་རྒྱ་ཆེ་ལསཿ སྙིང་པོ་ཡང་
ནས་ཡང་བསྡུས་པ༔ ངེས་པ་བཀོད་པའི་དོན་འདི་དག༔ གང་གིས་གང་བཀོད་གང་ལས་བསྟན༔ གང་བྱུང་
གང་གི་དོན་དུ་དང་༔ ཁྱད་པར་གང་ཡིན་སྙིང་པོ་དང་༔ སྣོད་དང་བཅུད་ཀྱི་རིམ་པ་ཡིས༔ གང་མོས་བློ་ལ་
འདི་ཉིད་བསྟན༔ སྒྲ་དང་བརྡ་དང་རྟེན་འབྲེལ་དང་༔ དམིགས་པའི་རྟེན་དང་དམིགས་མེད་པ༔ ཇི་ལྟར་
གོམས་དང་དེ་བློ་དང་༔ དེ་ཡི་ཐབས་དང་གནད་དང་ཡང་༔ རླུང་དང་རྩ་དང་ཐིག་ལེ་དང་༔ ཡི་གེ་དབྱིབས་
དང་ཁ་དོག་དང་༔ གནད་ནི་རྣམ་པ་དུ་མ་ཡིས༔ བློ་རིམ་ཇི་ལྟར་གནས་པ་བཞིན༔ སྐས་ཀྱི་རིམ་པ་ཇི་ལྟ་བར༔
གོང་འོག་རྣམ་པར་ཕྱེད་པ་ལྟར༔ གསལ་བ་དེ་ལྟར་བཀོད་པ་ལསཿ འདི་དག་རྣམས་ནི་ཡོངས་སུ་རྫོགས༔
རྣལ་འབྱོར་སྤྱོད་པ་རྣམས་བརྩོན་པས༔ འདི་ལྟར་རྒྱུན་དུ་གནས་པར་བྱ༔ རི་དྭགས་ལྟ་བུའི་སེམས་ཤུགས་
ཀྱིས༔ རྟག་ཏུ་རི་ལས་གྲོང་ཡུལ་མིན༔ སྟག་སྤྱང་ལྟ་བུའི་སེམས་ཤུགས་ཀྱིས༔ རྒྱུན་དུ་དུར་ཁྲོད་ནགས་སུ་རྒྱུ་
སེང་གེ་ལྟ་བུའི་སེམས་ཤུགས་ཀྱིས༔ སྐབས་སུ་གངས་ཀྱི་སྟེངས་སུ་གནས༔ ཅེ་སྤྱང་ལྟ་བུའི་སེམས་ཤུགས་
ཀྱིས༔ མཚན་དུས་དུར་ཁྲོད་རྣམས་ སུ་ཉུལ༔ འབྱུང་པོ་ལྟ་བུའི་ སེམས་ཤུགས་ཀྱིསཿ སྐབས་སུ་ཆུ་བྲག་
འཛོམས་སར་བསྡད༔ དེ་ལྟར་གནས་ནི་རྣམ་པ་ལྔར༔ རྣལ་འབྱོར་སྤྱོད་པ་ལ་གནས་ཚེ༔ ལུས་ཀྱི་ལས་སུ་
འདུག་སྟངས་གནས༔ ངག་ནི་ལྐུགས་པ་བཞིན་དུ་སྡོམ༔ སེམས་ནི་ནམ་མཁའ་ཉིད་དང་ངོ་༔ དེ་ལྟར་རྣལ་
འབྱོར་གང་སྤྱོད་པ༔ དེས་ནི་བཀོད་པའི་དོན་ཚིག་ཤེས༔ རྣལ་འབྱོར་འབྲས་བུ་རང་སར་གྲོལ༔ འདི་ལྟར་
བཀོད་པའི་དོན་འདི་ཡིསཿ སངས་རྒྱས་རྣམས་ཀྱི་ཨཱ་ལི་ཀ༔ གསང་བ་ཟབ་མོ་མངོན་དུའོ༔ ཞེས་བཀོད་པ་
ཆེན་པོ་འབུམ་ཚོ་དྲུག་པ་ལེའུ་སྟོང་ཕྲག་བཞི་པ་ལས༔ རིམ་པ་མངོན་བསྟན་ལྡན་ཟེར་བརྟག་གསང་བ་སྙིང་གི་
ལེའུ་ཞེས་བྱ་བ་ལེའུ་སུམ་བརྒྱ་པ་ལས༔ འདི་འཇམ་དཔལ་བཤེས་གཉེན་གྱིས་ཕྱུངས་པའོ༔ རྫོགས་སོ༔
བཀོད་པ་ཆེན་པོ་ནི་ཁ་ཆེའི་ཡུལ་རིགས་ལྡན་གྱི་མཐའ་འཁོབ༔ མཁའ་འགྲོ་མ་གསེར་གྱི་གླིང་བྱ་བར
མཁའ་འགྲོ་མ་རྣམས་ལ་གཏད་ནས་དེ་ན་ཡོད་དོ༔ ནམ་ཞིག་དེ་ཡང་སྣང་བར་འགྱུར་རོ༔ སྤྱི༔ རྒྱ་རྒྱ་རྒྱ༔ རྒྱ་
གར་སྐད་དུ༔ སརྦ་དྷ་རྨ་སུ་ཏྲ༔ བོད་སྐད་དུ༔ ཆོས་ཐམས་ཅད་ཀྱི་མདོ༔ བཅོམ་ལྡན་འདས་བྱམས་པ་ཆེན་པོ་
9，

བི་མ་སྙིང་ཐིག
མངོན་དུ་སློང་བ་ལ་ཕྱག་འཚལ་ལོ༔ ཆོས་ཉིད་དྲག་པོས་རང་གི་རྒྱུད་རྣམས་གཅོད༔ དད་པ་དྲག་པོས་སྡུག་
བསྔལ་ལས་ཡིད་དབྱུང་༔ བརྩོན་འགྲུས་དྲག་པོས་གང་འདོད་དོན་རྣམས་གྲུབ༔ བསྒྲུབ་པ་དྲག་པོས་དངོས་
གྲུབ་མྱུར་དུ་ཐོབ༔ ཉམས་ལེན་དྲག་པོས་རྟགས་རྣམས་མྱུར་དུ་འབྱུང་༔ སརྦ་ཏ་ཐཱ་ག་ཏཿ ཨཱ་བྷེ་ཤ་གྷནྡྷེ་ཤ་ཊ་
ཎ་སྤེ༔ ཆོས་ཐམས་ཅད་ཀྱི་རང་སྒྲ་ཉེ་བར་བཅད་པ༔ བདེ་བ་ནས་བདེ་བར་རང་གི་ངོ་བོ་ལ་སྤྱད་པའི་ཐབས་
ནི༔ འདི་ལྟ་སྟེ༔ ཐོག་མ་མཐོང་བ་མ་འགགས་པར་རང་ཤར་ནསཿ ཡིད་བྱེད་པ་པོ་ཀུན་ཏུ་བཟང་པོ་དང་༔
ཆོས་ཀུན་ཏུ་བཟང་མོའི་མཁའ་དབྱིངས་སུ་ཐམས་ཅད་སངས་རྒྱས་པའི་ཚེ༔ ཡིད་ཀྱི་ཁྱེའུ་སྣང་བ་རིག་བྱེད་དུ་
རང་བྱུང་ནསཿ ཆོས་ཅན་དུ་མས་སྣ་དྲངས་ནས་འབྱུང་བ་ཀུན་གྱི་བདག་པོར་བྱུང་བས་རང་གི་ལུས་ངག་ལ་
རང་གིས་རྒྱས་བཏབ་པ་དང་༔ དེ་ཡང་རྡོ་རྗེ་སེམས་དཔའ་མན་ངག་ཐམས་ཅད་ཀྱི་བདག་པོར་བྱུང་ནས་སྒྲ་
དུ་མ་གཏན་ལ་ཕབ་སྟེ༔ ནམ་མཁའ་རྣམ་པར་དག་པ་དང་གཉིས་སུ་མེད་པར་ཁྱབ་གདལ་འབ་ཆུབ་ཏིང་
འཛིན་དབང་དུ་འདུས་པས་ཡུལ་དྲུག་ཆམ་ལ་ཕབ་པའོ༔ སྤྱད་པའི་ཡུལ་ལྔ་ལ༔ སངས་རྒྱས་ཐམས་ཅད་ཀྱི་
དགོངས་པ་ཤར་ནས་ནུབ་པ་མེད་པའི་གཏེར་འཆང་བ་ཞེས་རྡོ་རྗེ་སྙིང་པོའི་ཚིག་ཏུའོ༔ ཡང་རྒྱུད་ལུང་ཀུན་གྱི་
གོལ་ས་བཅད་པས་ཡིད་ཆེས་ཀྱི་སྤྲོས་པ་ཆོད་པ་དང་༔ སྣང་བ་ཐམས་ཅད་ལྟ་བ་རང་བྱུང་གི་རྒྱལ་པོར་གཏན་
ལ་ཕབ་པས་ཆོས་ཅན་གྲངས་ཀྱི་ཞེན་པ་ཆོད་པ་དང་༔ རིག་པ་ཉིད་དྲི་མ་ཀུན་ལས་འདས་པར་རང་གྲོལ་
བའི་ཚེ་ཉོན་མོངས་པ་ཐམས་ཅད་རང་ཐོག་ཏུ་གྲོལ་བའོ༔ འདོད་པའི་ཡོན་ཏན་རྣམས་རྒྱན་མ་བཀོད་པའི་
ནང་དུ་ཐིམ་པའི་ཚེ་ཆོས་ཀྱི་དབྱིངས་ཐམས་ཅད་སྤྲོས་པ་དང་བྲལ་བའོ༔ འབྱེད་པ་མེད་པའི་ཤེས་རབ་གྱིས་
སྣང་བའི་བློ་ལོག་པའི་ཚེ་རིག་པ་ཉིད་རྒྱུད་ལུང་གི་ཚིག་དང་བྲལ་བའོ༔ སངས་རྒྱས་ཀྱི་ཐུགས་རྗེ་ཀློང་གཅིག་
ཏུ་དྲིལ་ནས་མི་སྣང་བའི་ཚེ་རིག་པ་ཉིད་འདུས་མ་བྱས་པར་བཞུགས་སོ༔ ཐབས་ལས་བྱུང་བའི་དྲན་པ་ཡུལ་
ལ་འཇུག་ནུས་པའི་ཚེ་སྐྱེ་བ་མེད་པའི་ཆོས་རྣམས་རྒྱུད་དག་པའོ༔ སྟོང་པ་ཉིད་ཀྱི་སྤྱོད་པ་མངོན་དུ་བྱུང་ན་
འཁྲུལ་པ་རྒྱ་ཡིས་ཐེབས་པ་ཞེས་བྱའོ༔ འགྱུ་བྱེད་རང་སར་དག་པའི་ཚེ་འགྲོ་དྲུག་གི་གཡང་ས་ཆོད་པ་ཞེས་
བྱའོ༔ བློ་ཡིན་མིན་གྱི་རྩིས་དང་བྲལ་ཙ་ན་སྒྲོ་འདོགས་ཐམས་ཅད་ནང་དུ་ཆོད་པ་ཞེས་བྱའོ༔ དབང་པོ་རྣམས་
ཡུལ་གང་ལའང་མི་འཇུག་ན་རིག་པ་མ་དང་བུ་ཕྲད་པས་ཆོས་ཅན་དུ་མ་བུར་རྟོགས་པ་ཞེས་བྱའོ༔ སྟོང་པ་
ཉིད་ལ་ཆོ་འཕྲུལ་ཆེན་པོའི་ཏིང་ངེ་འཛིན་བསྟན་པའི་ཚེ་སངས་རྒྱས་ཀྱི་མཛད་པ་ཆེན་པོ་སྟེ༔ འབྱེད་པ་མེད་
པའི་ཤེས་རབ་ཀྱིས་དཔྱད་ན་ཆོས་ཐམས་ཅད་ངོ་བོ་ཉིད་དུ་མར་སྣང་བ་ཞེས་བྱ་སྟེ༔ 
ཡང་དག་པའི་ལམ་དང་༔

གཡུ་ཡིག་ཅན་པོ་ཏི་སྨུག་ཆུང་གི་སྐོར།
ཡང་དག་པའི་ཤེས་རབ་དང་༔ ཡང་དག་པའི་སྙིང་རྗེ་ལ་གོམས་པས་ཐེག་པ་ཆེན་པོ་ལ་བྱན་ཚུད་པའི་སྐྱེས་
བུ་བློ་རབ་ཅན་དེ་ནི་མི་གནས་པའི་ཡོངས་སུ་མྱ་ངན་ལས་འདའ་བར་འགྱུར་རོ༔ དེ་ནི་མྱ་ངན་ལས་འདས་
ནས་ཀྱང་ཕྱོགས་བཅུ་ཐམས་ཅད་དུ་རྡོ་རྗེ་རོལ་པའི་ལྟ་སྟངས་མཛད་དེ་ཆོས་ཐམས་ཅད་ཀྱི་སྒྲ་དེ་བཞིན་ཉིད་
ལ་དབང་བསྒྱུར་ཏེ་ནམ་མཁའ་མི་ཕྱེད་ཀྱི་བདག་པོར་འགྱུར་རོ༔ རྡོ་རྗེ་ལྟ་བུའི་ཏིང་ངེ་འཛིན་སྟོང་ལ་དབང་
བསྒྱུར་ནས༔ ལམ་དུ་མི་འཇིགས་པ་དང༌༔ རྫུ་ འཕྲུལ་དང་༔ སྟོབས་དང་༔ སོ་སོ་ཡང་དག་པར་རིག་པ་
རྣམས་མངོན་དུ་བྱས་ཏེ་སྐུ་གསུང་ཐུགས་ཀྱི་བདུད་རྩིར་གྱུར་ནས༔ ཡང་འཛིན་པ་ཐམས་ཅད་ཀྱི་བདག་པོར་
གྱུར་ཏེ་དེ་ཡི་ཕྱིར་ན་མཁའ་སྟོང་ལས་ཆོ་འཕྲུལ་འབྱུང་བ་ཞེས་བྱའོ༔ གཅེས་པའི་སྙིང་པོ་ཞེས་བྱ་བ་མན་ངག་
གི་རྒྱལ་པོ་སློབ་དཔོན་ཆེན་པོ་འཇམ་དཔལ་བཤེས་གཉེན་གྱིས་ཁ་ཆེའི་ཡུལ་དུ་མཛད་པ༔ མཁའ་འགྲོ་མ་
ནག་མོ་རལ་པ་ཅན་ལ་གདམས་པ་རྫོགས་སོ༔ རྒྱ་རྒྱ་རྒྱ༔ ལས་ཅན་དེ་དང་འཕྲད་པར་ཤོག༔ རྒྱ་གར་སྐད་དུ
པྲ་ཀཱ་ཚ་བཱ་བྷེ་ཀ་རཱི༔ བོད་སྐད་དུ༔ དཔེ་རྣམས་བསྡུས་པའི་སྒྲོན་མ༔ བཅོམ་ལྡན་འདས་བྱ་བྲལ་རང་དག་
ངང་ལ་ ཕྱག་ འཚལ་ལོ༔ སརྦ་ཨ་པ་ཡ་པྲ་བྷ་ལོཀྟི༔ ཆོས་ཉིད་སྤྲོས་དང་བྲལ་བའི་ཡེ་ཤེས་དེ༔ སྣ་ཚོགས་
ཐབས་ཀྱིས་དེ་ཉིད་མཚོན་པའི་ཕྱིར༔ དཔེ་ཡི་སྒོ་ནས་གཏན་ལ་དབབ་པ་ནི༔ སྟོན་པའི་ལུང་བཞིན་བདག་
གིས་བསྟན་པར་བྱའོ༔ 
ཕྱི་མའི་གང་ཟག་དཔེ་ལ་ཡིད་ཆེས་བྱེད་པའི་དུས་ན་འདི་དགོས་པསཿ 
འདི་ཉིད་
རིགས་ཀྱི་བུ་རྣམས་ཀྱིས་གཟུང་བར་བྱའོ༔ བཀོད་པ་ཆེན་པོའི་རྒྱུད་ལས་ངོ་སྤྲད་པའི་ལེའུ་ཉི་ཤུ་རྩ་དགུ་
གསུངས་པ་ཡང་མདོ་ཉི་ཤུ་གཅིག་ཏུ་འདུས དེ་ཡང་བདུན་དུ་འདུས༔ དེ་ཡང་ལེའུ་གསུམ་པ་དྲན་པ་གཞི་
འཚོལ་གྱི་ལེའུར་བསྡུས་ནས་བསྟན་ཏེ༔ དེ་དག་གི་དོན་རྣམ་པར་བཤད་ན་གཉིས༔ ཕྱི་ཡུལ་ལ་ངོ་སྤྲད་པ་
དང་༔ ནང་སེམས་ལ་ངོ་སྤྲད་པའོ༔ ཕྱི་ལ་གསུམ་སྟེ༔ སྣང་བ་འོད་ལ་ངོ་སྤྲད་པ་དང་༔ དྲན་པ་ཤེས་པ་ལ་ངོ་
སྤྲད་པ་དང་༔ གཞི་རིག་པ་ལ་ངོ་སྤྲད་པའོ༔ སྣང་བ་འོད་ལ་ངོ་སྤྲད་པ་ནི༔ རིགས་ཀྱི་བུ་ལས་དང་སྐལ་བར་
ལྡན་པ་རྣམས་ཀྱིས་གངས་སམ༔ མཚོ་ཆེན་པོའི་གླིང་ངམ༔ ས་ཡི་སྙིང་པོའམ༔ བྲག་སྔོན་པོའི་ཐེམ་པར་ནས་
བྱུང་བའི་རིན་པོ་ཆེ་ཟུར་བརྒྱད་པའམ༔ བཅུ་དྲུག་པའམ༔ ཉི་ཤུ་རྩ་གཅིག་པའམ༔ ཉི་ཤུ་རྩ་བརྒྱད་པ་དག་
ཤིན་ཏུ་མཆོག་ཡིན་ཏེ༔ དེ་ལྟ་བུ་ཤིན་ཏུ་གསལ་བ་ལ་མ་ཆག་པ་དྲི་མའི་སྐྱོན་གྱིས་མ་གོས་པ ཆེ་བ་ནི་ཁྱི་
དཀར་པོའི་མགོ་བོ་ཙམ༔ བྱ་ངང་པའི་སྒོ་ང་ཙམ༔ སོར་བཞི་པའམ༔ གསུམ་པའམཿ ཚོན་གང་བའམ༔ ཐ་
མ་ཡང་སྐྱེས་བུའི་མིག་ཚད་ཙམ་བླངས་ཏེ༔ འདི་ནི་རྡོ་རྗེ་སེམས་དཔའ་གསལ་བྱེད་ཀྱི་མེ་ལོང་ཞེས་བྱ་སྟེ།

བི་མ་སྙིང་ཐིག
དཔེ་ཐམས་ཅད་ཀྱི་སྔོན་དུ་འགྲོ་བ་ཡིན་ནོ༔ དེ་ལྟར་གསལ་བྱེད་ཀྱི་མེ་ལོང་དེ་ལ་མཆོད་པར་བྱ་སྟེ༔ དེ་ཉིད་
སྟོན་པ་རྡོ་རྗེ་འཆང་གི་སྐུ་དྲི་མ་མེད་པར་སྐྱེས་བུའི་བློས་བྱས་ཏེ༔ ཙན་དན་དང་༔ ག་བུར་དང་༔ གླ་རྩི་ལ་
སོགས་དྲི་བཟང་པོའི་སྤྱན་གྱིས་བྲན་པའི་རྒྱ་མཚོའི་ཆུ་ལ་གཟུངས་སྔགས་མང་པོ་བཟླས་ཏེ་དེ་ཉིད་ཁྲུས་ནས་
བཏོན་ལ༔ འཁར་གཞོང་ངམ༔ བསེ་ཕོར་ནང་དུ་དར་ཚོན་སྣ་ལྔས་དྲིལ་ལ་བཞུགས་སུ་གསོལ་ལ༔ ཕྱག་
འཚལ་བ་དང་༔ མཆོད་པ་འབུལ་བ་དང་༔ སྡིག་པ་བཤགས་པ་ལ་སོགས་པ་ཚོགས་བསགས་པ་ཇི་ལྟར་
རིགས་པ་བྱས་ལ༔ དེ་ནས་མཁའ་འགྲོ་དང་ཆོས་སྐྱོང་ལ་གཏོར་མ་རྒྱ་ཆེན་པོ་བྱིན་ལ༔ དེ་ཉིད་དར་ནས་ཕྱུང་
ལ་ཟ་འོག་གི་གུར་ཁྱིམ་ཁར་བཞག་སྟེ༔ ཕྱོགས་ཀུན་ནས་སྐལ་བ་དང་ལྡན་པ་ཀུན་གྱིས་བལྟས་ན་དེ་ཉིད་ཁྲ་
ལམ་གྱིས་འགྲོ་སྟེ༔ དེ་ཡང་ཕྱི་ནང་མེད་པར་ཟང་ཐལ་བའི་དཔེས་བར་དོའི་སྣང་བ་མཆེད་པ་ངོས་བཟུང་ངོ་
དེ་ཡང་ཁ་དོག་དཀར་པོ་བཙལ་ན་དཀར༔ དམར་པོ་བཙལ་ན་དམར༔ དེ་བཞིན་དུ་སེར་པོ་དང་སྔོན་པོ་ལ་
སོགས་པ་གང་བཙལ་བའི་མདོག་ཏུ་འགྲོ་ཞིང་༔ དེ་དང་བྲལ་ན་རང་གི་ངོ་བོ་ཆུའི་སྙིང་པོ་ལྟ་བུར་རེག་
གཟུགས་ཟང་ཐལ་དུ་འདུག་པ་བཞིན་དུ་རིག་པ་ཡང་འབྱུང་བ་ལྔའི་རྐྱེན་དང་བྲལ་ནས་ཉམས་སུ་བླངས་ན་
དེ་བཞིན་ནོ༔ དེ་ལྟར་རིག་པ་ཆོས་ཀྱི་སྐུའི་སྙིང་པོ་དྲི་མ་མེད་པ་དེ་ལས་རང་འོད་ཕྱི་ཡི་ཡུལ་དུ་སྣང་བའི་དཔེ་
ནི༔ ཡིད་མཐུན་པའི་སྐལ་ལྡན་གཉིས་ནས་གསུམ་ལས་མང་དུ་མི་རུང་༔ དེ་ཡང་གནས་ཁང་ཤར་ནུབ་
ཕྱོགས་ཕྱེད་པ་ཞིག་ལ་ཤར་དུ་སྐར་ཁུང་གཏད་དེ་ལྷག་མ་རྣམས་བསྒྲིབས་ལཿ རྗེས་སུ་འཇུག་པའི་སྐལ་ལྡན་
གྱིས་ཉི་མའི་ཞུར་ལ་བཟུང་སྟེ་འཕྱང་བས་ཕྱིར་མེན་ཤེལ་ལས་འོད་ལྔའི་སྣང་བ་ཤར་ཏེ་ཡོང་བས༔ དེ་ནི་རང་
གི་སྣང་བ་ཐམས་ཅད་དུ་ཡོད་པའི་རྟགས་ཀྱིས་མཚོན་པའི་དཔེའོ༔ དེ་ནས་རྗེས་སུ་འཇུག་པ་ཞིག་གི་མིག་གི་
སྟེང་དུ་འོད་དེ་ཕོག་པར་བྱས་ལ་ལག་པ་གཅིག་གིས་མིག་ཡ་གཅིག་བཀབ་སྟེ་རྡོ་རྗེ་སེམས་དཔའི་གསལ་
བྱེད་ལ་མ་འགུལ་བར་བལྟས་ན༔ གསལ་བྱེད་དང་༔ བར་གྱི་འོད་ཀྱི་ཟེར་ཐག་དང་༔ ནམ་མཁའི་ཉི་མའི་
སྙིང་པོ་གསུམ་དུས་གཅིག་ལ་མཐོང་བ་ནི་སྐུ་གསུམ་གྱི་འབྲེལ་པ་གཏན་ལ་འབེབས་པའི་དཔེར་ཤེས་པར་
བྱའོ༔ ཡང་དེ་ལྟར་སྐྱེས་བུ་དེའི་མིག་གཅིག་གི་སྟེང་དུ་མེན་ཤེལ་བཞག་སྟེ་གོང་ལྟར་བལྟས་ན་སྔར་བས་
ལྷག་པའི་འོད་ཟེར་གྱི་ཐག་པ་མཐོང་སྟེ༔ དེ་ལས་འོད་ཟེར་ཕྲ་མོ་གྲངས་མེད་པ་འཕྲོ་བ་ཡང་འོང་སྟེ༔ དེ་ནི་
སྐུ་ལས་སྐུའི་འོད་ཟེར་སྐུ་ཇི་ལྟར་འཕྲོ་བའི་དཔེ་ཡིན་ནོ༔ ཡང་ཤེལ་དེ་སྐྱེས་བུའི་མིག་གི་སྟེང་དུ་བཞག་ན་
བལྟས་ཚད་འོད་ཀྱི་སྣང་བར་མཐོང་སྟེ་དེ་ནི་རིག་པ་ནང་གསལ་ཡིན་ནོ༔ ཡང་མཁས་པས་མིག་གི་སྟེང་དུ་

གཡུ་ཡིག་ཅན་པོ་ཏི་སྨུག་ཆུང་གི་སྐོར།
བཞག་སྟེ་མར་མེའི་སྣང་བ་ལ་བལྟས་ན་དེ་བཞིན་ཏེ༔ ལོངས་སྐུའི་འོད་གཏན་ལ་ཕབ་ནས༔ ལོངས་སྐུའི་ངོ་
བོ་ནི་མར་མེ་དང་འདྲ་བས༔ ཁྱིམ་དུ་དེ་ལྟར་མར་མེ་ལྔའམ་དྲུག་གམ་བརྒྱད་ནས་བཅུ་ལ་སོགས་པ་བསྟན་པ་
དེ་བཞིན་ནོ༔ རྒྱལ་བའི་སྐུ་ཡང་དེ་ལྟར་རོ༔ དེ་ནི་སྣང་བ་འོད་ལ་ངོ་སྤྲོད་པ་ཞེས་བྱའོ༔ དྲན་པ་ཡེ་ཤེས་ལ་ངོ་
ས
སྤྲད་པ་ནི༔ ཤིན་ཏུ་གནམ་དྭངས་པའི་ཚེ་ཤར་ཕྱོགས་ཀྱི་ཐད་ལ་རས་དཀར་དམར་གྱི་སྣམ་བུའི་སྟེང་དུ་མེ་
ལོང་བཞག་སྟེ༔ ཡང་མེན་ཤེལ་མིག་གི་སྟེང་དུ་བཞག་སྟེ་མ་ཡེངས་པར་ཟུར་གྱིས་དེ་ཉིད་ལ་ལྟ་ཞིང་ཐབས་
མཁས་པས་གྱེན་ལ་བཏེག་ན་འོད་སྣང་དང་ཐིག་ལེ་འཆར་ཏེ་ཡེ་ཤེས་རང་གི་ངོ་བོ་གཏན་ལ་ཕབ་པའོ༔ ཡང་
སྐལ་ལྡན་གྱིས་ནམ་དྭངས་པའི་ཚེ་འཁར་ཕོར་བརྩེགས་མ་ལྔའམ་དགུ་བཙོད་ཆུས་བཀང་སྟེ༔ ཡང་མེན་ཤེལ་
གྱིས་གོང་ལྟར་བལྟས་ན་ཐིག་ལེའི་ངོ་བོ་ཡང་གཏན་ལ་ཕེབས་སོ༔ ཡང་སྐལ་ལྡན་གྱིས་ནམ་དྭངས་པའི་ཚེ་
ཤར་ཕྱོགས་ཀྱི་རྫིངས་ཆུས་བལྟམས་པ་ལ་ནུབ་ནས་གོང་ལྟར་བལྟས་ན་ཡེ་ཤེས་ཀྱི་འོད་གཏན་ལ་ཕེབས་སོ༔
ཡང་འཁར་ཕོར་ཆེ་ཆུང་རིམ་པ་ཅན་ལྔའམ་བདུན་བྱས་ཏེ་དབུས་ནས་སྲོག་ཤིང་གཅིག་ཞབས་ལ་ཆས་སྦྱར་ལ༔
དེ་ལྟར་བརྩེགས་ལ་ནང་ཚོན་ཆུ་མི་མཐུན་པས་བཀང་ལ༔ ཡང་གོང་ལྟར་བལྟས་ན་ཐིག་ལེ་རིགས་མི་མཐུན་
པ་བརྩེགས་མར་འཆར་ཏེ་རིགས་ལྔའི་ཐིག་ལེ་གཏན་ལ་ཕེབས་པ་ཡིན་ནོ༔ ཡང་ནམ་དྭངས་པའི་ཚེ་རང་གི་
མདུན་དུ་འདོམ་གསུམ་ཙམ་ཚོད་དུ་བར་ཐག་ཀྱང་དེ་ཙམ་ལ་ཤིང་འདོམ་རེ་པ་རེ་ཕྱོགས་བཞིར་བཙུག་སྟེ་དེ་
རྣམས་ཀྱི་བར་དུ་དུང་གི་ཕྲེང་བའམ་རུས་པའི་ཕྲེང་བ་བཀྲག་ཆེ་བས་དྲ་བའི་ཚུལ་དུ་སྦྲེལ་ཏེ༔ སྟེང་དུ་ཕྲེང་
བའི་དྲ་བ་བྱས་ནས་དེའི་དབུས་སུ་རང་འདུག་སྟེ་ས་གཞི་རྣམས་ཀྱང་མེ་ལོང་དང་མཁའ་གཞོང་གི་གཅལ་
བཀྲམས་ལ༔ ཡང་མེན་ཤེལ་གྱིས་གོང་ལྟར་བྱས་ན་དྲ་བ་དང་དྲ་བ་ཕྱེད་པ་མཐོང་བར་འགྱུར་རོ༔ དེ་ཡེ་ཤེས་
ཀྱི་ཕོ་བྲང་གཏན་ལ་ཕབ་པའོ༔ ཡང་ནམ་དྭངས་པའི་ཚེ་རང་གི་མདུན་དུ་ཤིང་གཅིག་ལ་རྟ་རྔ་ལ་བྱའི་སྒོ་ང་
མང་པོ་བརྒྱུས་ཏེ་བར་བར་དུ་དར་སྣའི་ཕུར་ལྕེ་ཡང་བཏགས་ལ་གོང་ལྟར་བལྟས་ཏེ༔ སྐལ་ལྡན་ཅིག་གིས་དེ་
དག་སྐབས་སུ་བསྐྱོད་པར་བྱའོ༔ དེས་ནི་བར་དོ་ལ་ཡེ་ཤེས་རླུང་གི་ཐིག་ལེ་གཏན་ལ་ཕེབས་པ་ཡིན་ནོ༔
ཡང་ནམ་དྭངས་པའི་ཚེ་རང་གི་མདུན་དུ་ཟ་འོག་གི་གདིང་བ་བཞག་སྟེ་ཡང་གོང་ལྟར་བལྟས་ན་སྣང་བ་ཁྲ་
བོར་མཐོང་སྟེ་དེས་ནི་ཡེ་ཤེས་ཀྱི་རྩལ་གཏན་ལ་ཕབ་པའོ༔ དེ་བཞིན་དུ་དར་གྱི་ཡུག་དམར་པོ་བཏིང་སྟེ་
བལྟས་ན་སོ་སོར་རྟོགས་པའི་ཡེ་ཤེས་ཀྱི་འོད་གཏན་ལ་ཕེབས་སོ༔ དེ་བཞིན་དུ་སེར་པོས་མཉམ་པ་ཉིད༔
དཀར་པོས་མེ་ལོང་ལྟ་བུ༔ ལྗང་གུས་བྱ་བ་གྲུབ་པ༔ མཐིང་ཁས་ཆོས་ཀྱི་དབྱིངས་ཀྱི་ཡེ་ཤེས་གཏན་ལ་ཕབ་
95

བི་མ་སྙིང་ཐིག
པ་སྟེ་ཉེ་བར་མཚོན་པའོ༔ ཡང་དར་དེ་དག་དབྱུག་པ་ལ་འཕྱར་ཏེ་བལྟས་ན་ཡེ་ཤེས་རླུང་དང་འདྲེས་པའི་
ཚད་གཏན་ལ་ཕེབས་པ་ཡིན་ནོ༔ དེ་དག་གིས་དྲན་པའི་ཡེ་ཤེས་ངོ་སྤྲོད་པའི་དཔེ་ཡིན་ནོ༔ རིག་པ་ལ་ངོ་སྤྲད་
པ་ནི༔ ཡང་ནམ་དྭངས་པའི་ཚེ་ཁང་པ་ཕྱེད་ཕུབ་པ་ཁ་ལྷོར་ལྟ་བའི་ནང་དུ་སྐྱེས་བུ་ཞིག་ལ་གོས་ཁ་དོག་
དཀར་དམར་གང་ཡང་རུང་བ་ཁ་དོག་གསལ་བ་གྱོན་ཏེ༔ དེ་ལ་རུས་པའི་རྒྱན་བཏབ་ལ་མེ་ལོང་ལ་སོགས་
པས་བརྒྱན་ཏེ༔ ཡང་གོང་ལྟར་བལྟས་ན་ནམ་མཁར་སྐུ་འགྲོ་འོང་དང་བཅས་པར་སྣང་སྟེ་རིག་པ་གཞོན་ནུ་
བུམ་པའི་སྐུ་གཏན་ལ་ཕེབས་པ་ཡིན་ནོ༔ ཡང་ཁྱིམ་མུན་པ་དང་ལྡན་པ་ཞིག་གི་སྒོ་ཡི་ཉི་མས་ཕོག་པ་ཞིག་ཏུ༔
སྐྱེས་བུ་གོས་ནག་པོ་གྱོན་པ་ས་སྤྱི་བོར་བཅིངས་པ་ཞིག་ལ་རྒྱན་གདབ་སྟེ༔ གོང་ལྟར་བལྟས་ན་རིག་པ་
གཞོན་ནུ་དཔའ་བོ་སྟོབས་ལྡན་གྱི་སྐུ་གཏན་ལ་ཕེབས་སོ༔ ཡང་ཁྱིམ་ཕྱེད་སྣང་གི་སར་སྐྱེས་པའི་རྒྱན་གོང་
ལྟར་བྱས་ཏེ་ལུས་ཕྱེད་གྲིབ་མ་ལ་འདུག་ལ་བྱེད་སྣང་བ་ལ་བསྟན་ཏེ་འཕྱར་བ་དེ་གོང་ལྟར་བྱས་ན་སྐུ་ཕྱེད་
འགྲོ་འོང་དང་བཅས་པ་མཐོང་སྟེ་རིག་པའི་ཁྱེད་སྐུ་གཏན་ལ་ཕེབས་པ་ཡིན་ནོ༔ ཡང་ཁྱིམ་སྣང་བ་དང་ལྡན་
པ་དེར་སྐྱེས་བུ་རྒྱན་དང་ལྡན་པ་ཕྱེད་ཀྲུང་དུ་འདུག་སྟེ་ཡང་གོང་ལྟར་བལྟས་ན་རིག་པ་གཞུག་སྐུ་གཏན་ལ་
ཕེབས་པ་ཡིན་ནོ༔ ཡང་སྐལ་བ་དང་ལྡན་པའི་སྐྱེས་བུ་ཐབས་ལ་མཁས་པ་དེས༔ རས་ལ་ཚོན་བཀྲག་དང་
ལྡན་པས་རིགས་ལྔའི་སྐུ་ཡི་འདྲ་འབག་ལེགས་པར་བྲིས་ཏེ་ནམ་དྭངས་པའི་ཚེ༔ རང་གི་མདུན་དུ་སྐུ་བཀྲམ་
སྟེ་ཡང་གོང་ལྟར་བལྟས་ན་རིག་པའི་གཟུགས་སྐུ་གཏན་ལ་ཕེབས་པ་ཡིན་ནོ༔ ཡང་དེ་ལྟར་བཀྲམ་པའི་སྟེང་
དུ་མེ་ལོང་ཆུང་ངུ་དང་དྲིལ་བུ་གཡེར་ཁ་རྣམས་ཀྱིས་གཅལ་དུ་བཀྲམ་སྟེ་བལྟས་ན༔ སྐུ་ལ་ཐིག་ལེས་བརྒྱན་
པ་གཏན་ལ་ཕེབས་པ་ཡིན་ནོ༔ ཡང་ཁྱིམ་གྱི་ཤར་གྱི་སྐར་ཁུང་གི་བུག་པ་ནས་མེ་ལོང་བརྒྱུས་པའི་ཕྲེང་བའི་
ཐག་པ་འཐེན་ཏེ་བལྟས་ན་ཐིག་ལེའི་ཟེར་ཐག་གཏན་ལ་ཕེབས་པ་ཡིན་ནོ༔ ཡང་དེ་ལས་ཕྲེང་བ་དཀར་པོ་
འཐེན་ཏེ་བལྟས་ན་རྣམ་པར་སྣང་མཛད་ཀྱི་ཐུགས་རྗེ་གཏན་ལ་ཕེབས་སོ༔ མཐིང་ཁས་མི་བསྐྱོད་པའོ༔ སེར་
པོས་རིན་ཆེན་འབྱུང་ལྡན་ནོ༔ དམར་པོས་སྣང་བ་མཐའ་ཡས་སོ༔ ལྗང་གུས་དོན་ཡོད་གྲུབ་པའི་ཐུགས་རྗེ་
གཏན་ལ་ཕེབས་སོ༔ ཡང་ཟངས་སམ་མཁར་གཞོང་ཆེན་པོ་འོ་མས་བཀང་སྟེ་དེ་ཡི་ནང་དུ་མེ་ཏོག་ཁ་དོག་མི་
འདྲ་བའི་ཚོམ་བུ་ལྔ་བྱས་ཏེ༔ ཡང་གོང་ལྟར་བལྟས་ན་རྡོ་རྗེ་རིགས་ཀྱི་ཚོམ་བུ་གཏན་ལ་ཕེབས་སོ༔ ཡང་
ཟངས་སམ་འཁར་གཞོང་དུ་སྐྱེར་པའི་ཁུ་བས་བཀང་ནས་མེ་ཏོག་གི་ཚོམ་བུ་གོང་ལྟར་བཀོད་དེ་བལྟས་ན༔
རིན་པོ་ཆེའི་རིགས་ཀྱི་ཚོམ་བུ་གཏན་ལ་ཕེབས་སོ༔ ཡང་གཙོད་ཆུས་བཀང་ནས་བལྟས་ན་པདྨ་རིགས་ཀྱི་
06

གཡུ་ཡིག་ཅན་པོ་ཏི་སྨུག་ཆུང་གི་སྐོར།
ཚོམ་བུ་གཏན་ལ་ཕེབས་སོ༔ ཡང་ཙན་དན་གྱི་ལོ་མ་གདུས་པའི་ཁུ་བས་བཀང་སྟེ་བལྟས་ན་ལས་ཀྱི་རིགས་
ཀྱི་ཚོམ་བུའོ༔ དེ་བཞིན་དུ་རིམ་གྱི་ཁུ་བས་བཀང་སྟེ་བལྟས་ན་དེ་བཞིན་རིགས་ཀྱིའོ༔ ཡང་ནམ་དྭངས་པའི་
ཚེ་སྐལ་ལྡན་གྱིས་ལག་གཡས་པས་ཤེལ་གྱི་ལུགས་མའི་སྐུ་བཟུང་སྟེ༔ ལག་པ་གཡོན་པས་མིག་གཡོན་
པའི་སྟེང་དུ་གསལ་བྱེད་བཞག་སྟེ་བལྟས་ན་རྡོ་རྗེ་སེམས་དཔའི་སྐུ་གཏན་ལ་ཕེབས་སོ༔ ཡང་གསེར་གྱི་སྐུ་
ཚོན་གང་བ་ལ་བལྟས་ན་རིན་ཆེན་འབྱུང་ལྡན་རང་རྐྱ་བ་མཐོང་བར་འགྱུར་རོ༔ ཟངས་སམ་བྱི་རུའི་སྐུ་ལ་
བྱས་ན་སྣང་བ་མཐའ་ཡས་ཀྱི་སྐུ་རང་རྐྱ་བ་མཐོང་བ་ཡིན་ནོ༔ མུ་མེན་གྱི་སྐུ་ལ་བྱས་ན་དོན་ཡོད་གྲུབ་པའི་སྐུ་
མཐོང་བ་ཡིན་ནོ༔ ལྕགས་སམ་བེཟླུརླ་ལས་བྱས་པའི་སྐུ་ལ་བལྟས་ན་རྣམ་སྣང་གི་སྐུ་མཐོང་བ་ཡིན་ནོ༔ ཡང་
ཤེལ་གཅིག་ལས་གཅིག་བལྟས་ན་རིག་པ་དྲི་མ་དང་བྲལ་བའི་སྐུ་གཏན་ལ་ཕེབས་པའི་དཔེའོ༔ ཡང་རང་གི་
ཡང་ཉི་གྲིབ་
མདུན་དུ་རྨ་བྱའི་མདོངས་གཅལ་དུ་བཀྲམ་སྟེ་བལྟས་ན་ཐིག་ཕྲན་རྣམས་གཏན་ལ་ཕེབས་སོ༔ 
མཚམས་སུ་ནུབ་ཕྱོགས་ཀྱི་གྲིབ་མའི་ངོས་ནས་སྐྱེས་བུ་ཞིག་གིས་རྔ་ཡབ་ཆུར་བཅུག་པ་གཡབས་ནས༔ སྐལ་
ལྡན་གྱིས་ཤར་ངོས་ནས་བལྟས་ན་འོད་ལྔའི་སྣང་བའི་རང་བཞིན་དུ་མཐོང་སྟེ༔ དེ་ཉིད་ཉམས་སུ་བླངས་ན་
འབྱུང་བའི་རྩལ་ནུབ་པའི་ཚེ་དེ་ལྟར་དུ་སྣང་བའི་དཔེའོ༔ ཡང་ནམ་དྭངས་པའི་ཚེ་སྐལ་ལྡན་ཤིང་ཏ་ལའི་སྡོང་
པོའི་རྩར་སོང་སྟེ་གཅིག་གི་དབྱུག་པས་ཏ་ལའི་ལོ་མ་རྣམས་ཕབ་སྟེ་སྐལ་ལྡན་གྱིས་ནུབ་ནས་ཤེལ་གྱིས་གོང་
ལྟར་བལྟས་ན༔ འོད་ཀྱི་མེ་ལོང་ནམ་མཁའ་ལ་འབབ་པར་མཐོང་སྟེ༔ དེས་ནི་རིག་པའི་ཡོན་ཏན་གཏན་ལ་
ཕེབས་སོ༔ ཡང་ནམ་དྭངས་པའི་ཚེ་ཤར་ཕྱོགས་སུ་བུམ་པ་ཆུ་ཡིས་བཀང་པ་བཟུང་སྟེ་བར་སྣང་ནས་ས་ལ་
ཆུའི་རྒྱུན་སྦྲེང་༔ སྐལ་ལྡན་གྱིས་ཁ་ཤར་དུ་བལྟས་ནས་བར་དོའི་དབང་གི་ཆུ་བོ་གཏན་ལ་ཕེབས་སོ༔ ཡང་
སྐལ་ལྡན་ཞིག་གིས་མདུན་དུ་དར་སྣ་ཚོགས་ལས་བྱས་པའི་ཕྱེ་མ་ཕུར་མས་གཡབ་སྟེ༔ གཅིག་གིས་བལྟས་
ན་བར་དོའི་མཆོད་པའི་ལྷ་མོ་རྣམས་གར་བྱེད་པ་གཏན་ལ་ཕེབས་སོ༔ ཡང་རང་གི་མདུན་དུ་སྐལ་ལྡན་རྒྱན་
སྣ་ཚོགས་ཀྱིས་བརྒྱན་པ་ཞིག་འདུག་སྟེ་རང་ཡང་རྒྱན་གྱིས་བརྒྱན་ནས་དེ་གཉིས་ཀྱི་སྙིང་ཁར་དར་སྣ་ཚོགས་
ཐག་པ་འཐེན་ཏེ་དེའི་མདོ་མདོར་མེ་ལོང་ཡང་བཏགས་ལ་སྐྱེས་བུ་གཉིས་ཀྱིས་ཤེལ་རེ་བཟུང་སྟེ་བལྟས་པས་
གཅིག་ལ་གཅིག་འོད་ཀྱི་སྙེ་ཚོན་དུ་མཐོང་སྟེ༔ བར་དོ་ལ་རིགས་ལྔ་ཡབ་ཡུམ་གྱི་བྱང་ཆུབ་ཀྱི་སེམས་རྒྱུན་
གཏན་ལ་ཕེབས་སོ༔ ཡང་ནམ་དྭངས་པའི་ཚེ་སྐལ་ལྡན་དེ་གན་རྐྱལ་དུ་ཉལ་ཏེ༔ རང་གི་སྙིང་ཁར་གདུགས་
གསེར་གྱི་ཡུ་བ་ཅན་གཅིག་བཟུང་སྟེ་མིག་གཡོན་པས་གསལ་བྱེད་ཀྱིས་བལྟས་ན་རིག་པ་མ་བུ་འབྲེལ་བ་

བི་མ་སྙིང་ཐིག
དང་ལྷུན་གྲུབ་ཀྱི་སྣང་བ་གཏན་ལ་ཕེབས་སོ༔ ཡང་ནམ་དྭངས་པའི་ཚེ་གསེར་གྱི་དྲིལ་བུ་གཡེར་ཁའི་ཕྲེང་བ་
སྐྱེས་བུ་གཅིག་གིས་སྤྱི་བོར་འཐེན་ཏེ༔ ཡང་སྐལ་ལྡན་གྱིས་བལྟས་ནས༔ དེ་ལ་ཡང་གཅིག་གིས་དབྱུག་པ་
དལ་བུས་བརྒྱབ་ཅིང་གོང་ལྟར་བལྟས་ན་རིག་པ་འགྱུ་བ་རླུང་གི་སྒྲ་དང་བཅས་པ་གཏན་ལ་ཕེབས་སོ༔ དེ་
རྣམས་ནི་གཞི་རིག་པ་ལ་ངོ་སྤྲད་པའོ༔ དོན་དེ་དག་གསུམ་གྱིས་ཕྱི་ཡུལ་ལ་ངོ་སྤྲད་པས་བར་དོར་ལམ་ལ་
བརྟན་པ་ཐོབ་པའི་དགོས་པ་ཡོད་དོ༔ གཉིས་པ་ནང་སེམས་རིག་ལ་ངོ་སྤྲད་པ་ལ་གཉིས་ཏེ༔ བྱ་བྱེད་སེམས་
ལ་ངོ་སྤྲད་པས་སྣང་བའི་འདུ་བ་བཅད་པར་བསྟན་པ་དང་༔ 
མི་འགྱུར་བའི་རིག་པ་ལ་ངོ་སྤྲད་པས་འདུག་
ཚུལ་ཤེས་པར་བསྟན་པའོ༔ སེམས་ལ་ངོ་སྤྲད་པ་ནི་ཉེར་གཅིག་གཏན་ལ་ཕབ་པས་འདིར་མ་སྤྲོས་སོ༔ རིག་
པ་ལ་གཉིས་ཏེ༔ རིག་པ་རང་གི་ངོ་བོ་ལ་སྤྲད་པ་དང་༔ རྟགས་ལ་སྤྲད་པའོ༔ རྟགས་ནི་ཐིག་ལེའི་རྟགས་སུ་
རང་གི་མིག་གི་ཕུགས་སུ་རང་གི་མཐེབ་མཛུབ་ཀྱིས་དེད་པས་ཐིག་ལེ་མཐེབ་གང་བ་ཞིག་འཆར་ཏེ༔ དབང་
གི་བརྡར་དམར་པོ་ཤས་ཆེ་བའི་འོད་དུ་ཤར་བ་དེ་ལུས་ལ་ཐིག་ལེར་གནས་པའི་རྟགས༔ མཚན་མོ་སྦྲིད་པ་
དྲག་པོ་བྱུང་བའི་ཚེ་མིག་ནས་མེ་སྟག་དམར་པོ་འཕྲོ་བའི་ཚུལ་འོད་དུ་འཆར་ཏེ་ཤེས་རབ་ཀྱི་རྟགས༔
དབྱིངས་ཀྱི་རྟགས་ཨ་ཐམ༔ ཡེ་ཤེས་ཀྱི་རླུང་གི་རང་སྒྲ་ནི༔ རྣ་བའི་མདུན་ངོས་མཐེབ་མོས་མནན་པས་སྒྲ་
འོང་བ་དེ་ཡིན༔ ཡེ་ཤེས་ཀྱི་རྟགས་ནི༔ སྐྱེས་བུ་གཅིག་སྔ་དྲོ་ཤར་དུ་འདུག༔ བར་དུ་བཙོད་ཆུ་བཞག་སྟེ་དེ་ཡི་
ནང་དུ་བལྟས་པས་ཆུའི་ནང་དུ་སྔོན་དམར་དུ་སོང་བ་དེ་ཡིན་ནོ༔ ཁའི་རླངས་པ་ཉི་ཟེར་ལ་སྔོན་དམར་དུ་
ཡོད་པ་དེ་ཡེ་ཤེས་ཀྱི་རླུང་ཡིན་པའི་རྟགས༔ བ་སྤུ་རྣམས་ཉི་ཟེར་ལ་བསྟན་ན་འོད་འབྱུང་བ་ནི་སྐུའི་རྟགས༔
རིག་པའི་རྟགས་ནི་བཙོད་ཆུའི་ནང་དུ་ཁ་རླངས་འོད་དུ་འབྱུང་བ་དེ་ཡིན་ནོ༔ རིག་པའི་ངོ་བོ་ལ་གསུམ་སྟེ༔
རིག་པའི་སྐུ་ལ་ངོ་སྤྲད་པ་དང་༔ རིག་པ་རང་གི་འདུག་ཚུལ་ལ་ངོ་སྤྲད་པ་དང་༔ རིག་པའི་གོམས་ཚད་ལ་ངོ་
སྤྱད་པའོ༔ སྐུ་ནི་གསུམ་སྟེ༔ སྤྲུལ་སྐུ་ངོ་སྤྲོད་ཀྱི་མན་ངག་གིས་སྣང་བ་འདི་གཏན་ལ་དབབ་པར་བསྟན་པས་
འབྱུང་བའི་གནོད་པ་དང་བྲལ་བར་བསྟན་པ་དང་༔ ལོངས་སྐུ་ངོ་སྤྲོད་ཀྱི་མན་ངག་གིས་བར་དོའི་སྣང་བ་
གཏན་ལ་ཕབ་པ་སྟེ་སྐྱེ་གཉིས་མཚམས་སུ་མངོན་པར་རྫོགས་པར་བུདྡྷ་བར་བྱེད་དོ༔ ཆོས་སྐུ་ངོ་སྤྲོད་ཀྱི་
གདམས་ངག་གིས་གཞི་གནས་ཆེན་པོ་གཏན་ལ་དབབ་པ་སྟེ་འཁོར་འདས་བསྲེས་ཏེ་མྱ་ངན་ལས་འདའ་བར་
བྱེད་པའོ༔ རིག་པ་རང་གི་འདུག་ཚུལ་ནི༔ རིག་པ་མངོན་སུམ་གྱི་མན་ངག་ཅེས་བྱ་བ་སྟེ་དཔེ་དང་རྟོགས་
རྣམས་བྲལ་བ་རབ་ཏུ་གསང་བའི་དོན་དུའོ༔ རིག་པ་གོམས་ཚད་ནི༔ འཁོར་འདས་རུ་ཤད་བྱེད་པ་ལ་
98

གཡུ་ཡིག་ཅན་པོ་ཏི་སྨུག་ཆུང་གི་སྐོར།
སོགས་པའོ༔ 
དེ་ལྟར་དཔེ་དུ་མས་གཏན་ལ་ཕབ་པ་ནི་འདི་ཉིད་ལ་དབང་པོ་འབྲིང་པོ་རྣམས་ཡིད་ཆེས་པའི་
དགོས་པ་དང་༔ 
བར་དོ་ངོ་ཤེས་པའི་དགོས་པ་ཡོད་དོ༔ 
མངོན་སུམ་དུ་གཏན་ལ་དབབ་པ་རྣམས་ནི་ཀུན་གྱི་
སྤྱོད་ཡུལ་མ་ཡིན་པས་ཡང་མཛོད་དུ་ཨ་ཐཾ༔ 
དེའི་ཕྱིར་ན་ངོ་སྤྲད་པ་དང་རྟོགས་པ་ཐོབ་པ་དུས་མཉམ
རྟོགས་པ་ཐོབ་པ་དང་ཆོས་གྲུབ་མཐའ་གཞན་ལ་བོར་དེ་ལ་བརྟག་པ་གཅེས་བ་དུས་མཉམ༔ 
ཆོས་བོར་བ་དང་
དབུགས་ཆད་པ་དུས་མཉམ༔ 
དབུགས་ཆད་པ་དང་སངས་རྒྱས་པ་དུས་མཉམ་པར་བསྟན་ནོ༔ 
ལྟ་བ་རང་
བྱུང་གི་ཡེ་ཤེས་དཔངས་མཐོ་ཡང་དཔེ་དུ་མས་མ་བསྟན་ན་དབང་པོ་འབྲིང་པོ་རྣམས་བླུད་མི་དྷའོ༔ 
ཨ་ཏི་ཡོ་
ག་རྩོལ་སྒྲུབ་དང་བྲལ་ཡང་གསང་སྔགས་ཀྱི་དབང་དང་བྱིན་རླབས་མ་བྱས་ན་དབང་པོ་ཐ་མ་རྣམས་སྐྱེ་བ་
གཅིག་གིས་ཐོགས་པར་མི་འགྱུར་ཏེ༔ 
སྐྱེ་བ་བརྒྱུད་པར་འགྱུར་རོ༔ 
ལྟ་བ་སྟོང་པ་ཉིད་རྒྱ་ཆེ་ཡང་རིག་པ་ཚད་
ལ་མ་ཕབ་ན་སྤྱི་འབྱམས་ཏེ་དབང་པོ་རབ་ཀྱིས་འདི་ཉིད་ལ་ཡེ་ཤེས་ཀྱི་རྩལ་མི་རྫོགས་སོ༔ 
དེའི་ཕྱིར་ན་ཡང་
མཛོད་ཀྱི་གདམས་པ་བསྟན་པའོ༔ 
རིག་པའི་ཡེ་ཤེས་དཔེ་དུ་མའི་སྒོ་ནས་གཏན་ལ་ཕབ་པ༔ 
ངོ་སྤྲོད་རིན་པོ་
ཆེའི་འཁོར་ལོ་ཞེས་བྱ་བ༔ 
སྤྲུལ་པ་པོ་དགའ་རབ་རྡོ་རྗེས་མཛད་པ་རྫོགས་སོ༔ 
སཱ་མཱ་ཡཱ༔ ན་ར་ཀན༔ རྒྱ་རྒྱ་
རྒྱ༔ རྒྱུད་མེད་རྣམ་པར་དག་པའི་སྟོན་པ་རྡོ་རྗེ་འཆང་༔ 
སེལ་མེད་དྲི་མ་དག་པ་ངེས་པའི་བཀའ༔ དེ་དོན་མ་
ནོར་བསྡུས་པའི་ཡི་གེ་འདི༔ 
སངས་རྒྱས་མྱ་ངན་འདས་པའི་རྟེན་དུ་ཡི་གེར་བཏབ 
བདག་ནི་སྐྱེ་བོའི་རིགས་
མེད་ཨུ་རྒྱན་ཡུལ་དུ་ནི༔ 
དར་མ་སྡེ་ཡི་ལྷུམས་སུ་ཞུགས་པའི་ཚུལ་བསྟན་ནས་ 
གསང་སྔགས་གསང་བའི་ཡི་
གེ་འདི་དག་བཀོད༔ 
འཇིག་རྟེན་མུན་པ་རྣམས་ནི་འདི་ཡིས་འོད་དུ་འབར༔ 
རྒྱུད་དང་མན་ངག་རྣམས་སུ་
རབ་ ཕྱེ་ནས 
འཇམ་དཔལ་བཤེས་གཉེན་ཉིད་ཀྱི་རྒྱུད་སྦྱང་ཕྱིར༔ 
མན་ངག་སྙིང་པོ་རྒྱུད་ཀྱི་གསང་དོན་
བཀོད༔ 
བསྟན་པའི་རྒྱལ་པོ་འདི་ནི་གར་གནས་པར༔ 
མུན་པ་རང་དག་སྣང་བའི་འོད་དང་ལྡན༔ 
ཐེག་པའི་
ནང་ནས་ཁྱད་འཕགས་ཨ་ཏི་གསང་བ་ཆེ༔ 
དེ་ཡི་ཚིག་དང་ཡི་གེ་རྒྱུད་དང་མན་ངག་ལུང་༔ 
སྤྱི་ཡི་ལུས་བཞིན་
ཕྱི་ཡི་ཡུལ་ཙམ་མཚོན༔ 
དེ་ལྟར་བཀོད་པའི་ཚིག་ཚོགས་གྲངས་མང་ལ༔ 
གསང་བའི་མན་ངག་སྙིང་ཏིག་འདི་
མེད་ན༔ 
གཟུགས་ཀྱི་ཕུང་པོ་ཁོང་གི་སྙིང་མེད་འདྲ༔ 
དེ་ལྟར་ཨ་ཏི་རང་དོན་གཞུང་རྣམས་ལ༔ 
མཚོན་པར་
བྱེད་པའི་ཡི་གེ་འདི་མེད་ན༔ 
དབང་པོའི་དྭངས་མ་དཔྲལ་བའི་མིག་མེད་འདྲ༔ 
ཨ་ཏི་སྡེ་དང་གྲོངས་བཀོད་
ཆོས་རྣམས་ལ༔ 
བཤད་པར་བྱ་བའི་རྒྱུད་ཆེན་འདི་མེད་ན༔ 
སྒྱུར་བར་བྱེད་པ་ཁ་ཡི་ལྕེ་མེད་འདྲ༔ བསྟན་པ་
འདི་ལས་ཁྱད་པར་ཆེ་བའི་ཐབས༔ 
གཞན་ནས་སྟོན་རེ་བདག་ནི་ན་ར་ཀན༔ 
དེ་ཡི་ཕྱིར་ན་ཕྱི་རབས་འཇུག་

བི་མ་སྙིང་ཐིག
པ་རྣམས༔ འདི་ལ་གོམས་པར་གྱིས་ལ་མིག་ལྟར་འཚོས༔ འཇམ་དཔལ་ཁྱོད་ཀྱིས་བསྟན་པའི་སྙིང་པོ་འདི༔
བསྟན་པའི་དོན་དུ་སྐལ་དང་ལྡན་ལ་བྱིན༔ སྐལ་བ་དག་དང་མི་ལྡན་བྱུང་སྲིད་ན༔ བསྟན་པའི་བཙས་སུ་རང་
ཁྱོད་ཀྱིས་ཟུང་ལ་སྙིང་གི་དཀྱིལ་
བདག་ནི་མྱ་ངན་འདའ་སྟེ་གསང་བའི་ཚིག་གསུམ་པོ༔ 
རྒྱས་ཐོབ་ལ་སྦོས༔ 
རླུང་ཕྱོགས་ཙམ་དུ་བརྗོད་པར་མ་བྱེད་ཅིག ཅི་ཕྱིར
དུ་ཕུར༔ འདི་ནི་སྐལ་མེད་རྣམས་དང་ཐེག་དམན་ལ༔ 
འདི་ཉིད་བསྐལ་པ་འཇིག་ཀྱང་སྙིང་ལ་རྒྱས་གདབ་བྱ
སྐྲག་ཅིང་བརྒྱལ་ནས་གསང་སྔགས་ཉིད་སྤོང་བསཿ 
ཞེས་པ་སྤྲུལ་པ་པོ་དགའ་རབ་རྡོ་རྗེས་གསུངས་པ་རྫོགས་སོ༔
སྙིང་པོ་བྱང་ཆུབ་བར་དུ་ཁ་རུ་དབྱུང་མི་བྱ༔ 
ལས་ཅན་དེ་དང་འཕྲད་པར་ཤོག༔ རྒྱ་རྒྱ་རྒྱ༔ མཐཅ ༩ <གྲབྦརྒྱ་གར་སྐད་དུ༔ པི་ཏི་ཏ་ཀི་
ལ་སྱ་མི་ཤ་ནཱ་མ༔ བོད་སྐད་དུ༔ འཆི་བ་བརྟག་པ་ཞེས་བྱ་བ༔ བཅོམ་ལྡན་འདས་ཐུགས་རྗེ་ཆེན་པོ་ལ་ཕྱག་
འཚལ་ལོ༔ གཉིས་མེད་སྟོན་པས་འགྲོ་ལ་ཕན་གདགས་ཕྱིརཿ མཆོག་གསང་རྒྱུད་ལས་མདོར་བསྡུས་རྣམ་
བཤད་པ༔ དེ་ཡི་དོན་རྣམས་རིམ་པ་ཇི་ལྟ་བར༔ རྣམ་པར་ཕྱེ་ནས་བདག་གིས་བསྟན་པར་བྱ༔ སེམས་ཅན་
ལུས་རྣམས་སྡུག་བསྔལ་བཞིས་བཅིངས་པས༔ ཐུགས་རྗེ་ཆེ་མཆོག་རྡོ་རྗེ་འཆང་ཆེན་གྱིས༔ འཆི་བའི་སྡུག་
བསྔལ་ཉིད་ཀྱི་དུས་ཚོད་དང་༔ རྒྱུད་དུ་བཀོད་པའི་ཚིག་དོན་རྒྱ་ཆེ་ཡང་༔ འཆི་བ་དག་ནི་གཉིས་ཡིན་ཏེ༔
གདོན་དང་ནད་ལ་སོགས་པ༔ དུས་མ་ཡིན་པར་འཆི་བ་དང་༔ འབྱུང་བ་ཟད་སྟེ་འཆི་བའོ༔ ཇི་ ལྟར་གྱུར་ཀྱང་
བརྟག་པ་འདིའོ༔ གོང་གི་འཆི་བ་བརྟག་པའི་སྐྱེས་བུ་དེས བླ་མ་དཀོན་མཆོག་ལ་ཚོགས་གསོག་པ་སྔོན་དུ་
འཆི་བར་ངེས་པའི་དུས་བརྟག་པ་ལ་གསུམ་སྟེ༔ ཕྱི་ཕུང་པོ་
འགྲོ་བས་མཁའ་འགྲོ་དང་ཆོས་སྐྱོང་མཆོད་ལ 
ལ་བརྟག་པ་དང་༔ ནང་རླུང་ལ་བརྟག་པ་དང་༔ གསང་བ་རིག་པ་ལ་བརྟག་པའོ༔ དང་པོ་ལ་གཉིས་ཏེ༔
གཞན་གྱི་ཕུང་པོ་ལ་བརྟག་པ་དང་༔ རང་གི་ཕུང་པོ་ལ་བརྟག་པའོ༔ དང་པོ་ལ་གཉིས་ཏེ༔ དབྱིབས་དང་ཁ་
དོག་ལ་བརྟག་པ་དང་༔ རྩ་དང་རླུང་ལ་བརྟག་པའོ༔ དང་པོ་ལ་གཉིས་ཏེ༔ ཚེའི་ཡན་ལག་ལ་བརྟག་པ་དང་༔
དབང་པོ་ལ་བརྟག་པའོ༔ ཡན་ལག་ནི༔ སེན་མོའི་བཀྲག་ཤོར་ན་ཟླ་བ་དགུའི་ཉེན་ཕྱེད་ན་ནད་ཀྱིས་བཏབ་
ལྟག་པའི་བདུད་སྒོ་ནས་སྐྲ་ཚོམ་
ན་འཆི་བའོ༔ མིག་གི་མཐའི་སྤྲིས་དཀར་པོ་ཡལ་ན་ཟླ་བ་ལྔ་ན་འཆིའོ༔ 
རྐང་པའི་ལོང་བུ་ཕྱིར་ལོག་ཏུ་འགྱུར་ན་ཟླ་བ་
གཅིག་གྱེན་ལ་ལངས་ན་ཞག་ཉི་ཤུ་རྩ་གཅིག་ན་འཆིའོ༔ 
སྐྱེས་བུ་ནད་ཀྱིས་བཏབ་པ་ལ་བརྟག་པ་ནི༔ སོ་རྣམས་ཀྱི་རྩ་
གཅིག་གི་འབྱུང་བ་ཟུག་པའི་དུས་སུ་འཆིའོ༔ 
སྣ་ཞོམ་ན་རླུང་གི་
བར་རྡུལ་དང་དྲེག་པ་ཆགས་ན་འབྱུང་བའི་བདུད་འདུས་པ་ཞེས་བྱ་སྟེ་ཞག་དགུ་ན་འཆིའོ༔ 
100

གཡུ་ཡིག་ཅན་པོ་ཏི་སྨུག་ཆུང་གི་སྐོར།
སྒོ་འགག་པ་ཞེས་བྱ་སྟེ་ཞག་ལྔ་ན་འཆིའོ༔ རྟག་ཏུ་ཡན་ལག་བརྐྱངས་ན་འབྱུང་བའི་རི་སྙེག་པ་ཞེས་བྱ་སྟེ་
ཞག་བདུན་ནའོ༔ མིག་འགྱེད་འཛུམ་མེད་པར་འབྲུ་ཚུགས་སུ་བལྟ་ན་རླུང་ཡུལ་ལ་ཤོར་བ་ཞེས་བྱ་སྟེ་ཞག་
གསུམ་ནའོ༔ མིག་གི་ཚིགས་འཁྲུལ་ཞིང་གློག་གློག་ཡུན་ཙམ་གྱེན་ལ་བལྟ་ན་ཆུའི་རྦ་ལོག་པ་སྟེ་ཞག་བཅོ་ལྔ་
ནའོ༔ འགྲམ་པའི་ཤ་ཤོར་གཤོང་བུ་བྱུང་ན་སའི་སྒང་རིལ་བ་ཞེས་བྱ་སྟེ་ཞག་བཅུ་དགུའི་འབྱུང་བ་ཟུག་པའི་
དུས་ན་འཆིའོ༔ དབུགས་ཡང་ཡང་རྒོད་ན་རླུང་གི་གྲངས་འདེབས་པ་ཞེས་བྱ་སྟེ་ཞག་དྲུག་ནའོ༔ སྣ་གཡས་
གཡོན་དུ་ཡོ་ན་སྣའི་མན་ཇི་ཀ་ཆད་པ་ཞེས་བྱ་སྟེ་ཞག་བདུན་ནའོ༔ མིག་གི་མཆི་མ་མི་ཐུབ་པར་འཛག་ན་
བར་ཆད་པ་ཞེས་བྱ་སྟེ་ཞག་ལྔ་ནའོ༔ འགྲམ་པ་གཡོན་གཤོང་བུར་སོང་ན་བར་ཤ་ཆོད་པ་ཞེས་བྱ་སྟེ་ཞག་
གཅིག་ནའོ༔ སྲོ་འཐམས་ན་འབྱུང་བའི་ལམ་ཆད་པ་ཞེས་བྱ་སྟེ་ཞག་གསུམ་གྱི་ཉི་མ་ཕྱེད་ནའོ༔ ལྕེ་ལ་སྔར་
མེད་པའི་ཐིག་ལེ་ནག་པོ་བྱུང་ན་ཞག་གཉིས་ཀྱི་འབྱུང་བ་ཟུག་པའི་དུས་ནའོ༔ རྣ་བ་ལེབ་མོར་འབྱར་ན་རྣ་
བའི་གནམ་འཐེན་ཆད་པ་ཞེས་བྱ་སྟེ་ནམ་ཕྱེད་ནའོ༔ 
བྲང་གི་ལྷན་སྣ་ཞོམ་ན་ཆུའི་རྐ་ཆད་པ་ཞེས་བྱ་སྟེ་ཟླ་བ་
ཕྱེད་ཀྱི་བྱེར་བའི་དུས་ནའོ༔ རྩ་གཉིད་ལོག་མེད་ན་མེའི་ས་བོན་སྟོང་པ་ཞེས་བྱ་སྟེ་ཟླ་བ་ཕྱེད་ཀྱི་མེའི་དུས་
ནའོ༔ དེ་དག་ནི་གཞན་ལ་བརྟག་པའོ༔ རྣལ་འབྱོར་པ་རང་གི་དོན་དུ་བརྟག་པ་ནི༔ སྔོན་དུ་བླ་མ་ལ་སོགས་
ལ་ཚོགས་བསགས་པ་ལ་བྱའོ༔ དེ་ཡང་ནམ་མཁའི་ཁམས་སུ་ཚེའི་གཟུགས་བརྙན་ཡལ་ལམ་མ་ཡལ་བརྟག་
པ༔ བར་སྣང་ཁམས་སུ་གནམ་ས་གཉིས་ཀྱི་འབྲེལ་ཐག་ཆད་དམ་མ་ཆད་བརྟག་པ༔ རི་རབ་ཀྱི་ལོགས་ལ་
སེང་གེ་དཀར་མོའི་མི་བབས་སམ་མ་བབས་བརྟག་པ༔ རི་ཐང་མཚམས་སུ་ལྗོན་ཤིང་གི་སྐེད་པ་ཆག་གམ་
མ་ཆག་བརྟག་པ༔ རྒྱ་མཚོའི་གཏིང་དུ་ཆུའི་སྤྲིས་མ་ཡལ་ལམ་མ་ཡལ་བརྟག་པ༔ སའི་གྲོང་ཁྱེར་དུ་དགེ་སྦྱོང་
གི་དུད་པ་ཆད་དམ་མ་ཆད་བརྟག་པ༔ རི་རབ་ཀྱི་རྩེ་ལ་མི་འགྱུར་བའི་ཉི་མ་ནུབ་བམ་མ་ནུབ་བརྟག་པ༔ རི་
རབ་ཀྱི་ཁོང་གསེང་ན་མཁའ་འགྲོ་མའི་རང་སྒྲ་ཆད་དམ་མ་ཆད་བརྟག་པ༔ དཔག་བསམ་གྱི་ཤིང་ལ་འཆི་
བདག་གི་བདུད་ལངས་སམ་མ་ལངས་བརྟག་པའོ༔ དང་པོ་ནི་ནམ་དྭངས་པའི་ཚེ་སྔ་དྲོའམ་ཕྱི་དྲོ་ལ་རང་གི་
གྲིབ་མའི་སྙིང་ཁར་རྡོའམ་ཤིང་བཙུགས་ལ་མིག་གཏད་དེ་ལངས་ལ་དབྱུག་པའམ་ཕྲེང་བ་བཟུང་ནས༔ ཡན་
ལག་བརྐྱངས་པའི་གྲིབ་མ་ལ་བལྟས་ནས་ནམ་མཁར་བལྟས་པས་གཟུགས་བརྙན་འཆར་ཏེ་ཡན་ལག་ཚང་
ཞིང་གོས་གྱོན་པའི་ཁ་དོག་ཤར་ན་སྐྱོན་མེད་དོ༔ བར་ཆད་ལ་གསུམ་སྟེ༔ ཆད་ལྷག་ལས་འཆི་བའི་དུས་
བཟུང་བ༔ ཁ་དོག་ལས་གདོན་ངོས་བཟུང་བ་དབྱིབས་ལ་བསླུ་བས་བཟློག་གམ་མི་ཟློག་ངོས་བཟུང་བའོ༔
101

བི་མ་སྙིང་ཐིག
དང་པོ་ནི་ལག་གི་ཕྱག་མཚན་མེད་ན་བརྟེན་པའི་ལྷ་དང་བྲལ་བས་ལོ་བདུན་ན་འཆིའོ༔ ལག་པ་གཡས་མེད་
ན་ལོ་ལྔ་ནའོ༔ གཡོན་མེད་ན་གསུམ་ནའོ༔ རྐང་པ་གཡས་པའི་པུས་མོ་མན་ཆད་མེད་ན་ལོ་གཉིས་ནའོ༔ཉེ
ཐམས་ཅད་མེད་ན་ཟླ་བ་བརྒྱད་ནའོ༔ རྐང་པ་གཡོན་མེད་ན་ལོ་གཅིག་ནའོ༔ མགོ་ཡི་གཡས་ཕྱེད་མེད་ན་ཟླ་
བ་དགུ་ནའོ་ གཡོན་མེད་ན་ཟླ་བ་བདུན་ནའོ༔ སྐེ་ཡན་ཆད་མེད་ན་ཟླ་བ་ལྔ་ནའོ༔ རྐེ་དང་བཅས་པ་མེད་ན་
ཟླ་བ་གསུམ་ནའོ་ རོ་སྟོད་མེད་ན་ཟླ་བ་གཉིས་ནའོ༔ སྨད་མེད་ན་ཟླ་བ་གཅིག་ནའོ༔ ལུས་ཕྱེད་ཚལ་གྱི་
གཡས་མེད་ན་ཞག་ཉི་ཤུ་རྩ་དགུ་ནའོ༔ གཡོན་མེད་ན་ཞག་ཉི་ཤུ་རྩ་གཅིག་ནའོ༔ དབྱིབས་ལ་གྲུ་བཞིར་བྱུང་
ན་བསླུ་བས་བཟློག་གོ༔ ཟླུམ་པོ་དང་༔ ནར་མོ་དང་༔ ཟླ་གམ་ཡང་དེ་བཞིན་ནོ༔ རོ་བསྙམས་པ་ལྟ་བུ་དང་ཟླ
གྲུ་གསུམ་ནི་ཐུགས་རྗེ་ཆེན་པོས་ཀྱང་མི་བཟློག་གོ༔ ཁ་དོག་ནི༔ དཀར་པོ་ལས་དབུས་ནས་ཡལ་ན་ཀླུ་དང་
རྒྱལ་པོས་ཟིན་པའོ༔ ནག་པོ་གཡས་ནས་ཡལ་ན་བདུད་དང་མ་མོའོ༔ དམར་པོ་གཡོན་ནས་ཡལ་ན་ཀླུ་
བཙན་དང་རྒྱལ་འགོང་ངོ་༔ སྔོན་པོ་རྐང་པ་ནས་ཇེ་ཐུང་ཡལ་ན་ཀླུ་དང་མཚོ་སྨན་ནོ༔ ནག་བན་བུན་དུ་
འདུག་ན་མ་མོ་དང་གཤིན་རྗེས་ཟིན་པའོ༔ སེར་བྱེང་བྲེང་ནི་ས་བདག་གོ༔ ཁྲ་ཁྱག་ཁྱུག་ནི་ཤི་འདྲེའོ༔
གནམ་ས་གཉིས་ཀྱི་འབྲེལ་ཐག་ལ་བརྟག་པ་ནི༔ ཉིན་ཕྱེད་དུས་སུ་ཁ་ལྷོར་བལྟས་ལ་གྲུ་མོ་པུས་མོའི་སྟེང་དུ་
བཞག་ནས་ལག་ངར་གྱེན་ལ་བསྒྲེངས་པས་ཁུ་ཚུར་སྨིན་ཕྲག་ཏུ་བཅངས་པ་ལ་མིག་ཟུར་མཉམ་པར་བལྟས་
པས་ལག་ངར་ཤིན་ཏུ་ཕྲ་མོར་འོང་ངོ་༔ དེ་ཉིད་ཆད་ན་ཞག་བཅུ་དགུ་ན་འཆིའོ༔ རི་རབ་ཀྱི་སེང་གེ་ཞོན་པའི་
མི་ལ་བརྟག་པ་ནི༔ ཉི་ཤར་གྱི་ཤར་ཕྱོགས་སུ་ཆུའི་རྫིངས་ལྟེང་ཀ་ཡོད་པའི་ནུབ་ངོས་ཀྱི་གྱང་ངམ་རྩིག་ངོས་
ལ་རང་གི་གྲིབ་མ་ཉིས་བརྩེགས་སུ་འོང་བའི་སྟེང་མ་མེད་ན་ཆུའི་མི་སྟོར་བ་ཞེས་བྱ་སྟེ་ཞག་བཅུ་དྲུག་གི་ཉིན་
ཕྱེད་ན་འཆིའོ༔ རི་ཐང་མཚམས་སུ་ལྗོན་ཤིང་གི་སྐེད་པ་ལ་བརྟག་པ་ནི༔ རྩ་རྣམས་ལ་བརྟག་པ་སྟེ་འདིར་མ་
བྲིས་སོ༔ རྒྱ་མཚོའི་གཏིང་དུ་ཆུའི་སྤྲིས་ལ་བརྟག་པ་ནི༔ མཚན་མོ་ཆང་མང་པོ་མ་འཐུངས༔ འཁྲིག་པ་མ་སྤྱད༔
གཏམ་མང་པོ་མ་སྨྲས་པའི་ནང་པར་ཉི་མ་རྩེ་ཤར་ལ་ཤར་དུ་བལྟས་ཏེ་འཁར་ཕོར་ལ་སོགས་པ་སྣོད་དཀར་
ནག་རན་པར་རང་གི་ཆུ་ལ་བརྟག་པ་སྟེ་རླངས་པ་སྔོན་དམར་དུ་བྱུང་ན་ཟླ་བ་ཕྱེད་ན་འཆིའོ༔ ནག་པོ་ཧྲལ་
རྡོལ་དུ་སོང་ན་ཞག་བཅུ་གཅིག་ནའོ༔ དམར་པོ་ཐིག་ལེ་ཅན་ནི་ཞག་དགུ་ནའོ༔ དེ་མ་ཡིན་པ་ནི་ཚེའི་དུས་མི་
བྱེད་དོ༔ ཁ་དོག་ལས་གདོན་བརྟག་པ་ནི་སྔར་དང་འདྲའོ༔ སའི་གྲོང་ཁྱེར་དུ་དུ་བ་ལ་བརྟག་པ་ནི༔ ཉི་མ་རྩེ་
ཤར་ན་དྲི་ཆེན་གྱི་རླངས་པ་མེད་ན་ཞག་དགུ་ནའོ༔ རི་རབ་ཀྱི་རྩེ་ནས་ཉི་མ་བརྟག་པ་ནི༔ མིག་གི་འོད་མེད་
102

གཡུ་ཡིག་ཅན་པོ་ཏི་སྨུག་ཆུང་གི་སྐོར།
ན་ཞག་གསུམ་ནའོ༔ རི་རབ་ཀྱི་ཁོང་གསེང་གི་སྒྲ་ལ་བརྟག་པ་ནི༔ སེང་གེའི་ཉལ་ཐབས་ལས་རྣ་བ་ས་ལ་
སྦྱར་བས་སྒྲ་འབྱུང་བ་སེམས་ཅན་འགུལ་བ་སྐད་ཤག་ཤག་གྲགས་ན་སྐྱོན་མེད༔ རླུང་གི་སྒྲ་བྱུང་ན་ཞག་
བདུན་ནམ་བཅུ་གཅིག་ནའོ༔ སྐད་མེད་ན་ཞག་བཅུ་གཅིག་ནའོ༔ དཔག་བསམ་གྱི་ཤིང་ལ་བརྟག་པ་ནི་
ལྟག་པའི་བདུད་སྒོ་ན་སྐྲ་ཚོམ་གཅིག་གྱེན་ལ་ལངས་ན་ཞག་བདུན་ནའོ༔ འདི་དག་ཕལ་གྱི་དབང་དུ་བྱས་པ་
སྟེ་རྒས་པ་ལུས་ཟུངས་ཟད་པ་རྣམས་ལ་ངེས་པ་མེད་དོ༔ རྣལ་འབྱོར་པས་མོ་དང་དཔྱད་ལ་སོགས་པའི་རྟེན་
འབྲེལ་ཐུན་མོང་བ་རྣམས་ཀྱི་སྤྲོས་པ་དང་བྲལ་བར་བྱ་བའི་ཕྱིར་རོ༔ འཆི་བ་བརྟག་པའི་གལ་མདོ་ཞེས་བྱ་བ་
སློབ་དཔོན་ཆེན་པོ་འཇམ་དཔལ་བཤེས་གཉེན་གྱིས་མཛད་པ་རྫོགས་སོ༔ སངས་རྒྱས་ཀུན་གྱི་དགོངས་པ་
ངེས་པའི་བཀའ༔ སྒྲ་ཚིག་རྟགས་སུ་བཀོད་པ་མ་ཡིན་པར༔ དོན་དམ་སྙིང་པོ་ངེས་པའི་བཀའ་གསང་འདི་
འབྲས་བུ་ཡང་དག་ངེས་པའི་སྙིང་པོའོ༔ བདག་གི་བག་ཆགས་ཉིད་ཀྱི་ལུས་རྣམས་ནི༔ རི་རབ་ཉིད་ཀྱི་རྡུལ་
གྱི་གྲངས་སྙེད་གཅིག་ནས་གཅིག་ཏུ་བླངས༔ ལུས་ཀྱི་ཐ་མ་དྭངས་སྙིགས་འབྱེད་པ་ནི༔ རྒྱ་གར་ནུབ་ཕྱོགས་
རིམ་གཉིས་གྲོང་ཁྱེར་དུ༔ བྲམ་ཟེའི་རིགས་མཆོག་ལེགས་ལྡན་སྟོན་པ་དང་༔ སྣང་བའི་སྒྲོན་མ་གཉིས་ཀྱི་
བུར་སྐྱེས་ཏེ༔ ཤེས་རབ་དང་ལྡན་ཡི་གེའི་རིགས་རྣམས་དང་༔ སྒྲ་ཚིག་ཀུན་མཁས་འཇམ་དཔལ་རྣོན་པོས་
བཟུང་༔ མཁས་པའི་བློ་ལྡན་སྙིང་ཐིག་དོན་རྙེད་ནས༔ གསང་ལུང་ཉིད་དུ་བརྟུལ་ཞུགས་སྤྱོད་པ་མཛད་
འཇམ་དཔལ་ལུང་བསྟན་སྤྲུལ་པ་ཉིད་དང་མཇལ༔ ཡུན་གྱི་སྒྲིབ་པ་མ་སྦྱངས་གནས་སུ་དག༔ སངས་རྒྱས་
སྤྲུལ་པས་དམ་པའི་དོན་དག་གི༔ བཀའ་གསང་སྙིང་པོ་ཐུགས་ཀྱི་དཀྱིལ་ནས་ཕྱུང་༔ བདུད་རྩིའི་ཆུ་རྒྱུན་
བདག་གི་སྙིང་ལ་བབས༔ མ་རིག་རང་དག་ཡེ་ཤེས་འོད་ཀྱིས་སྦྱངས༔ དཔེར་ན་ཉི་ཤར་མུན་པ་སངས་པ་
བཞིན༔ འབུམ་ཚོའི་གྲངས་ལས་རྒྱུས་བསྡུས་ཕྱེ་ནས་བསྟན༔ བདག་ནི་སྔོན་ནས་སྦྱངས་པའི་ལས་སད་དེ་
ཇི་ལྟར་གནས་བཞིན་གོ་བའི་སེམས་བྱུང་ནས༔ བསྟན་པ་དམ་པའི་བདག་པོར་བདག་ཉིད་གྱུར༔ བདག་
དང་མཇལ་ནས་བདུན་ཅུ་རྩ་ལྔ་ན༔ སྤྲུལ་པ་པོ་ནི་མི་སྣང་དབྱིངས་སུ་གཤེགས༔ ཚིག་གསུམ་གཏམ་གྱིས་
འཁོར་བའི་ཞེན་ཐག་བཅད༔ དེ་ནས་བདག་གི་བློ་ལ་དགོངས་ཤར་བ༔ བསྟན་པ་དམ་པ་འདི་རྙེད་རབ་དྲིན་
ཆེ༔ སྟོང་གསུམ་གང་བའི་རིན་ཆེན་རྙེད་གྱུར་ཀྱང་༔ ཚེ་གཅིག་ཙམ་སྟེ་ཆུ་བོའི་རྒྱུན་འབབ་འདྲ༔ སྔ་མའི་སྤྱོད་
ཡུལ་མིན་པར་ཕྱི་མའི་རྒྱུན་དང་ཕྲད༔ བསྟན་པ་ཉིད་ནི་ཡུན་གྱི་རྫས་དང་ནོར༔ དམ་པ་ཉིད་ཀྱི་དྲིན་ནི་གང་
གིས་འཁོར་ཐབས་མེད༔ བདག་གི་ལུས་དང་ངག་དང་ཡན་ལག་ཐམས་ཅད་ནི༔ ལན་སྟོང་བར་དུ་ཉིད་ལ་
103

བི་མ་སྙིང་ཐིག
མཆོད་ཕུལ་ཡང་༔ དམ་པའི་བཀའ་དྲིན་རྡུལ་ཆ་ཙམ་མི་འཁོར༔ དེས་ནི་དམ་པ་དྲི་མེད་མགོན་ལ་ལུས་
སོགས་མཆོད༔ དེ་ལྟར་དམ་པའི་འོག་ཏུ་བདག་ལ་བསམ་ཤར་བ༔ སྐལ་ལྡན་སྙིང་གི་རིགས་མཆོག་གཅིག་
མེད་པས༔ སུ་ལའང་མ་བསྟན་འཕངས་པའི་ཡིད་བཞིན་ནོར་མཆོག་འདི༔ སངས་རྒྱས་ཀུན་གྱི་བསྟན་པའི་
བཙས་སུ་ནི༔ རྒྱ་ཡིས་བཏབ་ཏེ་སླ་བར་བློར་ཤར་ནས༔ རྡོ་རྗེ་གདན་གྱི་འོག་ཏུ་སྦས་ནས་བཞག༔ ཕྱི་རབས་
སྐལ་བ་ཅན་ལ་སྨོན་ལམ་བཏབ༔ དེ་ལྟར་སྦས་ནས་བདག་ནི་གང་དགར་སྤྱོད༔ འབྱུང་བའི་དྭངས་ཡལ་ཚེ་
ཡི་ཐ་མ་ལ༔ རྒྱ་ནག་རིགས་མཆོག་སིང་ཧ་ཉིད་དང་ནི༔ དུར་ཁྲོད་ཆེན་པོ་བསིལ་བ་ཚལ་དུ་ཕྲད༔ སྔོན་གྱི་
སྐལ་ལྡན་སྙིང་གི་བུ་གཅིག་པོ༔ བསྟན་པའི་ཡང་སྙིང་བུ་ཡི་བུ་ལ་གཏད༔ འདི་ཉིད་སྙིང་ལ་བརྣགས་ཏེ་རྒྱས་
ཐོབ་ལཿ སྙིང་པོ་བྱང་ཆུབ་བར་དུ་ཁར་མི་དབྱུང་༔ གལ་ཏེ་བསྟན་ཞིང་སྦྱིན་པའི་དུས་བྱུང་ན༔ སྙིང་དང་འདྲ་
བ་གཅིག་ལས་མངས་པ་ན༔ མ་ཧཱ་ཀཱ་ལ་ལེགས་ལྡན་ནག་པོ་ཡིས༔ ཚེ་ལ་བར་ཆད་གྱིས་ལ་སྙིང་ཁྲག་ཐང་ལ་
སྐྱུགས༔ དེ་ཡི་ཕྱིར་ན་འདི་ཉིད་སྙིང་ལ་ཟུང་༔ ང་ནི་འདི་ནས་འབྱུང་བ་རང་དེངས་འོག སུམ་བརྒྱ་ཉི་ཤུ་ལྔ་
འདས་ལོ་ཡི་འོག རྒྱ་གར་ནུབ་ཕྱོགས་གསེར་གྱི་མེ་ཏོག་གླིང་༔ བརྫུས་ནས་སྐྱེ་ཞིང་སྤྲུལ་པ་དེ་ཉིད་ཀྱིས༔
པད་མ་འབྱུང་གནས་ཨུ་རྒྱན་རྒྱལ་པོའི་རིགས༔ དད་བརྩོན་ལྡན་པ་དེ་དང་ཕྲད་ནས་ནི༔ གསང་སྔགས་སྒྲུབ་
སྡེའི་དོན་རྣམས་ངེས་ཤེས་འགྱུར༔ དེ་ནས་ཡང་དག་སྙིང་པོའི་བསྟན་པ་འདི༔ རྣལ་འབྱོར་སྒྲུབ་ལ་བརྩོན་
པའི་ཨཱརྱ་དེ་ཝ་ལ༔ དེ་ཉིད་སྣང་བར་གྱུར་ནས་དེ་ཡང་རང་དེངས་སུ༔ དུར་ཁྲོད་འཇགས་མའི་གླིང་དུ་དེ་
ཉིད་གྲོལ༔ དེ་ལྟར་བདག་གིས་འདི་ཉིད་ཉམས་བླངས་པསཿ སྣང་བ་ཐམས་ཅད་ཟད་དེ་དེ་ཉིད་བསྒྱུར
མིག་གི་སྤྱོད་ཡུལ་འགྱུར་ཏེ་འབྱུང་བ་རང་ཟད་འདིའོ༔ སྒྲ་དང་དྲི་རོ་ཉིད་དང་སྒོ་ལྔའི་ཁ་དོག་དེངསཿ མངོན་
ཤེས་ལྡན་ཤིང་འབྱུང་བའི་དགྲ་རྣམས་ཟད༔ ལུས་ལ་སངས་རྒྱས་རྣམས་ཀྱི་སྐུ་ཡི་ཡོན་ཏན་ཤར༔ སྣང་བ་
རྣམས་ནི་ཟད་པའི་སར་སྐྱེལ་བས༔ དྲན་ཚོར་ཐམས་ཅད་མི་རྟོག་ཡེ་ཤེས་སོ༔ རྟོགས་པས་སངས་རྒྱས་དང་
ནི་ཤེས་རབ་མཉམ༔ དེ་ཉིད་དཔེ་ཡི་ལུང་ལ་ཇི་ལྟར་སྣང་བ་བཞིན༔ 
བདག་གི་བློ་ལ་དེ་ཡི་སྤྱོད་ཡུལ་དུ༔
སྣང་བ་རྣམས་ནི་ཟབ་ཅིང་རྒྱ་ཆེའོ༔ I
 དེ་ཡི་དོན་རྣམས་དྲིལ་བ་སིང་ཧ་ལ༔ གཏད་ཀྱིས་འབྱུང་བའི་དགྲ་དང་
བྲལ་བར་གྱིས༔ སྙིང་ལ་ཕུར་ལ་ཡིད་ལ་རྣམ་པར་དཔྱོད༔ ཅེས་སློབ་དཔོན་ཆེན་པོ་འཇམ་དཔལ་བཤེས་
གཉེན་གྱིས་གསུངས་སོ༔ གཏད་པའི་རྒྱ་དང་བཅས་པ་རྫོགས་སོ༔ གབབམཱཏྟཏག
རྒྱ་གར་སྐད་དུ༔ ཏྲི་ཏ་ལ་མུ་གྷ་བྷེ་ལཿ བོད་སྐད་དུ༔ འཆི་བ་བསླུ་བ༔ བཅོམ་ལྡན་འདས་གཞོན་ནུ་ཁྲོ་གཉེར་
I04

གཡུ་ཡིག་ཅན་པོ་ཏི་སྨུག་ཆུང་གི་སྐོར།
ཅན་ལ་ཕྱག་འཚལ་ལོ༔ འགྲོ་བ་སྡུག་བསྔལ་རྣམས་ལས་གྲོལ་བར་བྱ་བའི་ཕྱིར༔ འཆི་བའི་སྡུག་བསྔལ་ཤིན་
ཏུ་མི་བཟད་དྲག་པོ་རྣམས༔ ཐུགས་རྗེ་ཆེན་པོས་དེ་དག་མ་ལུས་གཟུང་བྱའི་ཕྱིར༔ འཆི་བ་ལས་བཟློག་དུས་
ལས་བཤོལ་འདེབས་རྣམ་པར་བཤད་པར་བྱ༔ དེ་ལ་རིགས་ཀྱི་བུ་ཁ་ཅིག་ལ་གོང་གི་འཆི་བའི་རྟགས་བྱུང་བ་
དེ་དག་ལས་ལོར་ནུར་བ་དང་༔ ཟླ་བར་ནུར་བས་བཟློག་པའི་ནམ་ངག་ལ༔ སྤྱིར་དྲིལ་ནས་བཟློག་པ་དང་༔
བྱེ་བྲག་ཏུ་བཟློག་པའོ༔ དང་པོ་ནི་བར་ཆད་ཀྱི་གདོན་འབྱུང་པོ་རྣམས་ཀྱིས་ཚེ་འདུ་བྱེད་པ་ཡིན་ཏེ༔ ལུས་
འབྱུང་བ་ལྔའི་རྟེན་ཡན་ལག་ལྔ༔ དབང་པོ་ལྔ༔ དོན་སྙིང་ལྔ༔ སྣོད་ལཿ རྩ་ཆེན་པོ་ལྔའི་རང་བཞིན་དུ་གནས་
པར་རྐྱེན་ ལོ་ཟླ་ཉིན་མཚན་གྱི་འཕོ་བས༔ གྱིས་བསླངས་ཏེ་འཆི་བ་དང་༔ འབྱུང་བ་ལོ་གཅིག་ལ་ཟླ་བ་བཅུ་གཉིས་ཀྱི་
དུས་སུ༔ འབྱུང་བ་རེས་ཟླ་བ་གཉིས་དབང་ངོ་༔ གཉིས་སྤྱི་ཁྱབ་ཏུ་གནས༔ ཟླ་བ་གཅིག་ལ་རེ་རེས་ཞག་ལྔ་ལྔ་དབང་༔ ལྔ་སྤྱི་ཁྱབ་
ཏུ་གནས༔ ནང་འཁྲུགས་པས་འཆི་བ་དང་༔ བར་ཆད་གདོན་གྱིས་འཆི་བའོ༔ དེའི་རྟག་སུ་འཆི་ལྟས་འབྱུང་བ་
རྣམས་རྟོགས་པའོ༔ དེ་ཡང་བྱུང་མ་ཐག་ཆོ་ག་དང་རིམ་གྲོ་དང་ལྟ་སྤྱོད་ལ་སོགས་པས་བཟློག་གོ༔ འབྱུང་བ་
དང་གདོན་གྱིས་གནད་ལ་སླེབ་ནས་མི་བཟློག་གོ༔ དཔེར་ན་མཁར་གྱི་འོག་ཁང་དུ་མེ་སོད་སླ་ཞིང་ཡང་ཐོག་
ཏུ་ཤོར་ན་མི་སོད་པ་དང་འདྲའོ༔ འཆི་ལྟས་བྱུང་ནས་སྔོན་དུ་བླ་མ་དཀོན་མཆོག་མཆོད་དེ་ཚོགས་བསགས་
པའི་ལས་ཅི་འགྲུབ་བྱའོ༔ དེ་ནས་འབྱུང་བ་འཁྲུགས་པ་ལ་འཁོར་ལོ་དང་འབྱུང་བའི་ཡི་གེས་བཟློག་པ་ནི༔
རྒྱ་ཤོག་གམ་ཏ་ལའི་ལོ་མ་ལ་ཡི་གེ་བྲིའོ༔ དེའང་རླུང་གི་འཁོར་ལོ་རྩིབས་བཞི་པ་དང་ལྔའི་ལྟེ་བ་དང་རྩིབས་
ལ་ཡཾ༔ མུ་ཁྱུད་ལ་ཨཱ་ལིའོ༔ དེ་བཞིན་དུ་མེ་ལ་རཾ༔ ས་ལ་ལཾ༔ ཆུ་ལ་ཁཾ༔ ནམ་མཁའ་ལ་ཨེ༔ མུ་ཁྱུད་ལ་ཨཱ་ལི༔
ཁ་དོག་འབྱུང་བ་དང་མཐུན་པར་བྱས་ལ་འབྱུང་བ་སོ་སོའི་ལྷར་བསྐྱེད་དེ༔ དེ་ལ་མཆོད་པ་ལྔ་འབུལ་ཞིང་
སྡིག་པ་བཤགས་ལ་རང་གི་འདོད་པའི་དོན་ལ་གསོལ་བ་གདབ་ཅིང་སོ་སོའི་ཡི་གེ་ལོ་གྲངས་བརྗོད་ནས་ལྷ་
ལ་བསྟིམ༔ ཁམ་ཕོར་ཁ་སྦྱར་དུ་བཅུག་པ་ཚོན་སྐུད་ལྔས་རྒྱ་གྲམ་དུ་བཅིང་བ་དང་༔ ཤིང་སྣ་དང་༔ ཆུ་སྣ་དང་༔
མེ་སྣ་དང་༔ ས་སྣ་དང་༔ སེམས་ཅན་རིགས་མི་མཐུན་པའི་ཁའི་རླངས་པ་བསྒྲེས་པའི་ངར་ཟན་དང་བཅས་
པ་ལ་མི་གཟུགས་ཁྲུ་གང་པ་བྱས་ཏེ་དབང་པོ་ལྔ་ལ་ཡི་གེ་ལྔ་བྲིས་ལ་གཞུག་གོ༔ གདོན་བསླུ་བའི་རྫས་ནི་
ཁམ་སའམ་ངར་ཟན་ལ་བྱས་པའི་ངར་གླུད་ལོ་གྲངས་ཙམ་ལ་ཚོན་རྩིས་འབྱུང་བ་ལྔའི་མདོག་ཏུ་བསྒྱུར་བ་སྔོ་
ནག་བདུད་དང་༔ དམར་པོ་བཙན་དང་༔ དཀར་པོ་རྒྱལ་པོ་དང་༔ སེར་པོ་གཉན་དང་༔ ལྗང་གུ་ཀླུ་དང་༔ ཁྲ་བོ་ཤི་
འདྲེ་དག་བྱས་ལ་རང་གི་དྲི་མ་དང་གོས་དུམ་དང་མཆིལ་མ་དང་སྐྲ་སེན་དང་དྲི་ཆུ་བསྲེ་ཞིང་༔ བལ་ཚོན་དང་༔
105

བི་མ་སྙིང་ཐིག
དར་སྣ་དང་༔ ལྟས་ངན་གྱི་བྱ་སྒྲོ་འུག་པ་སྲིན་བྱ་སོགས་སྣ་ཚོགས་གླུད་ལ་བཙུག་པའི་མདུན་དུ་གཏོར་མ་ཁ་དོག་
དང་མཐུན་པ་རེ་རེ་ངར་ཟན་གྱི་ཆང་བུ་ལོ་གྲངས་རེ་བཞག་ནསཿ དེ་ཐམས་ཅད་སྔགས་དྲུག་གིས་བྱིན་གྱིས་
བརླབས་ལ༔ ཚིག་ཏུ༔ ཁྱེར་ཅིག་ཁྱེར་ཅིག་སྟོབས་ལྡན་རྣམས༔ སྲེད་དང་ཆགས་དང་ཞེན་པ་དང་༔ དྲན་དང་
གཟུང་དང་བསམ་དང་རེག༔ གློད་དང་ཞི་དང་གྲོལ་བར་མཛོད༔ ཅེས་བརྗོད་ནས་གླུད་འཁོར་ལོ་དང་བཅས་
པ་ཆུ་ཆེན་པོའི་གཞུང་ལ་བསྐྱལ་ན་ལོ་གསུམ་གྱི་བར་དུ་འཆི་བ་ལས་བཟློག་པར་འགྱུར་རོ༔ འཆི་ལྟས་མ་
བྱུང་གི་གོང་དུ་ལོ་གསུམ་གསུམ་ན་རེ་རེ་བྱས་ན་མཆོག་ཏུ་ལེགས་སོ༔ ནུ ༔ བདེ་བ་ཆེན་
པོ་སྐྱོབ་པའི་ལྷ༔ ཐུགས་རྗེ་ཆེ་ལ་ཕྱག་འཚལ་ལོ༔ བྱེ་བྲག་ཏུ་བཟློག་པའི་ཐབས་ལ༔ རང་གི་བླ་མ་ཡོད་ན་
རབ༔ མེད་ནའང་གྲོགས་ཡིད་དང་མཐུན་པ་ཞིག་གིས་འབྱུང་བ་ལྔའི་ས་བོན་གྱིས་དབང་པོ་ལྔ་ལ་དབང་
བསྐུར་བར་བྱས་ལ༔ དེ་ནས་སེན་མོའི་བཀྲག་མེད་ན་དགེ་སློང་བདུན་ལ་ཆོས་སྟོན་བྱ་ཞིང་ཡོན་དབུལ༔
སྡོམ་ལྡན་ཡིན་ན་བསྐྱརཿ མེད་ནའང་བླང་༔ གོས་སེར་པོ་གྱོན་པས་བཟློག་གོ༔ མིག་གི་སྤྲིས་ཡལ་ན་ཚ་ཚ་
དཀར་པོ་ལོ་གྲངས་བཏབ་ལ་སྐོར་བ་བདུན་བྱས་ནས་ཆུ་ཆེན་པོར་དོར་ཞིང་གོམ་པ་ལོ་གྲངས་མ་སོང་བར་
ཕྱིར་མིག་མི་བལྟ་བར་འོང་ངོ་༔ 
ལྟག་པའི་སྐྲ་གྱེན་ལ་ལོག་པས་འབྲུ་ནག་པོ་ལ་ཟན་བྱས་ཏེ་ངར་གླུད་ཁྲུ་གང་
བཅོས་པའི་སྙིང་ཁར་ལུང་ཏང་གི་རྡོག་པོ་ལོ་གྲངས་དང་༔ རང་གི་མིང་བྲིས་པ་བཅུག་ནས་ནག་པོར་བྱས་
པའི་སྐུ་དང་གོས་རང་གི་གོས་རས་ཀྱིས་བྱས་ལ་རང་གི་གནས་ཁང་ནས་གོམ་པ་བརྒྱ་ཉི་ཤུ་རྩ་གཅིག་གི་སར་
དོང་ནག་པོ་གྲུ་གསུམ་བྲུས་ཏེ་རཾ་ལོ་གྲངས་བརྗོད་ནས་གླུད་དེ་བསྐྱུར་ལ༔ བདུད་ནག་པོ་ཁྱོད་འདི་ཁྱེར་ཅིག
ཁལ་ཆེའོ༔ ཁལ་ཆེའོ༔ 
ཞེས་ལན་གསུམ་བརྗོད་ནས་དྲི་ཆེན་བཏང་ལ་སས་བྱིབས་ནས་ཕྱི་མིག་མི་ལྟ་བར་
འབྲོས་སོ༔ རྐང་པའི་ལོང་མོའི་རྟགས་ལ་ཉི་མ་གྲིབ་ཆུང་ཕེབས་ཙམ་ན་ནུབ་ཏུ་བལྟས་ཏེ་གཅེར་བུར་འདུག་
པའི་འཕོངས་སུ་ཁྱི་མཇུག་བཙུགས༔ མདུན་དུ་དྲི་ཆེན་བཏང་ལ་ཁམ་རེ་ཟ་ཞིང་ཁྱི་སྐད་རེ་འདོན་པ་ལན་
གསུམ་བུའོ༔ སོའི་རྩ་བར་དྲེག་པ་བྱུང་ན་ར་ལྤགས་གྱོན་ནས་ཤར་དུ་བལྟས་ཏེ་རའི་སྐད་ལན་གསུམ་འདོན་
ནོ༔ སྣ་ཞོམ་པས་སྣའི་རྩེ་མོར་ཨ་བསམས་ལ་ཨ་ཉི་ཤུ་རྩ་གཅིག་བརྗོད་ཅིང་ཆུ་སྣ་དགུའི་ཁྲུས་བྱའོ༔ 
ཡན་
ལག་བརྐྱངས་པས་ཡན་ལག་ལ་འབྱུང་བ་ལྔའི་འཁོར་ལོ་སྔར་བཞིན་རྒྱ་སྐྱེགས་ཀྱིས་བྲིས་ནས༔ གཟུངས་
ཆུས་སྔར་བཞིན་བཀྲུའོ༔ མིག་འབྲུ་ཚུགས་སུ་བལྟ་ན་དགེ་སློང་ལ་ཆོས་སྟོན་བྱ༔ བྱིས་པ་ལོ་གྲངས་བསགས་
ལ་སྟོན་མོ་བྱ༔ གོས་དམར་པོ་གྱོན་ནོ༔ འགྲམ་པ་གཤོང་བུར་སོང་ན་སཱཙྪ་སེར་པོ་ལོ་གྲངས་གདབ༔ ཆུ་
I06

གཡུ་ཡིག་ཅན་པོ་ཏི་སྨུག་ཆུང་གི་སྐོར།
གཏོར་དང་སྦྱིན་སྲེག་དང་དར་ལྗང་ཁུའི་བ་དན་ལོ་གྲངས་བྱ་ཞིང་ཨེ་ལོ་གྲངས་བཟླས་སོ༔ དབུགས་རྒོད་ན་
བུ་རམ་གྱི་ལྡེ་གུ་ལ་རླུང་གི་སྙིང་པོ་བཟླས་ནས་ཟའོ༔ སྣ་ཡོ་ན་སྣ་རྩེར་ཧཱུྃ་དཀར་པོ་བསམ་མོ༔ མཆི་མ་འཛག་
ན་མིག་ཏུ་བློ་བསམས་ལ་བཟླས་སོ༔ འགྲམ་པ་གཤོང་གི་སོང་ན་ཧཱུྃ་བཟླས་སོ༔
སོ་འཐམས་ན་ཧྥ་གྷོ་བཟླས་སོ༔ ལྕེ་ལ་ཐིག་ལེ་ནག་པོ་བྱུང་ན་ཧཱུྃ་བསམ་མོ༔ རྣ་བ་འབྱར་ན་ཡུ་བསམ་མོ༔
བྲང་གི་ལྷེན་སྣ་ཞོམ་ན་སྤྱི་བསམ་མོ༔ རྩ་གཉིད་ལོག་མེད་ན་ཧྥུ་བསམ་མོ༔ ཡི་གེ་དེ་དག་ངག་ཏུའང་བཟླས་
ཤིང་མཚལ་དང་དྲི་བཟང་པོས་བྲི་བར་ཡང་བྱའོ༔ ཚེ་གཟུགས་ཀྱི་ཕྱག་མཚན་མེད་ན་རང་གི་བླ་མ་ལ་ཚོགས་
བརྒྱ་རྩ་བྱའོ༔ ལག་པ་གཡས་མེད་ན་འབྲུ་བདུན་གྱི་ཕྱེ་ལ་གླུད་ཁྲུ་གང་བ་སེང་གེའི་མགོ་ཅན་ཁ་གདེངས་པ་
བྱས་ཏེ༔ བྱང་བུ་ལོ་གྲངས་བཙུགས་ནས་བྱང་ཕྱོགས་ཀྱི་ལམ་སྲང་དུ་བསྐྱལ་ལོ༔ གཡོན་མེད་ན་སྲེ་མོའི་སླད་
བུར་སྟག་ནག་ཕག་ནག་ཁྱི་ནག་གསུམ་གྱི་མཆི་བ་དང་༔ དྲི་ཆུས་སྦྲུས་པའི་ངར་གླུད་བླུགས་ལ་ཆུ་ལ་དོར་རོ༔
རྐང་པ་གཡས་པའི་པུས་མོ་མན་ཆད་མེད་ན་ཉི་མ་ནུབ་ཏུ་ས་སྲོས་དུས་སེང་སྡེང་ངམ་རྒྱ་ཤུག་གི་མེ་ལོ་གྲངས་
བཏང་ངོ་༔ གཡོན་མེད་ནས་དཀར་པོའི་གླུད་ཁྲུ་གང་གི་སྙིང་ཁར་སྟག་པའི་བྱང་བུ་ལ་ལོ་གྲངས་ཀྱི་ཉ་ག་
བྲིས་ལ་བཙུག་ནས་ལྷ་ཁང་འདྲེ་ཅན་དུ་ཐོ་རངས་བསྐྱལ་ལོ༔ མགོའི་གཡས་མེད་ན་ཕུང་ཤུལ་གྱི་ས་སྣ་དགུ་
དང་ཤིང་ནག་པོའི་འབྲས་བུ་སྦྱར་ཏེ་གའུ་ནག་པོ་ཁ་སྦྱར་བྱས་པའི་ནང་དུ་རང་གི་སྐུ་དང་གོས་དུམ་བཅུག་
པའི་གའུའི་རྒྱབ་ཏུ་ལོ་ཡི་རྒྱལ་པོ་རྟགས་འདི་ཁྱེར་སོགས༔ ལོ་བཅུ་གཉིས་ཀྱི་མིང་གླང་མའི་བྱང་བུ་ལ་བྲིས་པ་
བཙུག་སྟེ་ཚེར་མ་སྣ་ཚོགས་ཀྱང་བཙུགས་ནས་ནམ་ཕྱེད་དུས་དུར་ཁྲོད་དུ་བསྐྱལ་ལོ༔ གཡོན་མེད་ན་འབྲུ་སྣ་
ཉི་ཤུ་རྩ་ལྔའི་ངར་གླུད་ཀྱི་སྙིང་ཁར་མི་རྟ་ཁྱི་གསུམ་གྱི་རུས་པ་གོས་དུམ་གྱིས་གྲིལ་བ་བཅུག་ལ་ཚེས་བཅུ་
གཅིག་གི་ནམ་སྲོས་དུས་གོམ་པ་བརྒྱད་ཅུའི་ཕྱིར་དོང་བྲུས་པར་བཅུག་ནས་རང་གི་མིང་ནས་བོས་ཏེ་ངུ་བའི་
ཚུལ་ལན་གསུམ་བྱས་ལ་སྦའོ༔ སེ་མན་ཆད་མེད་ན་ཤར་ལྷོར་ཚེར་མའི་ཧོམ་ལོ་གྲངས་བྱས་ཏེ་རིམ་གྱིས་
བསྲེག་ཅིང་རོ་ལོ་གྲངས་བརྗོད་དོ༔ སྐེ་དང་བཅས་པ་མེད་ན་ལུས་རོ་སོལ་གྱིས་བྱུགས་ཏེ་སྐྱ་སྤྱི་བོར་བཅིངས་
ལ་ཤོག་བུ་སོར་བཞི་ལ་རང་གི་ལོའི་མིང་དང་༔ གནམ་ལོའི་མིང་བྲིས་པའི་ཕྱོགས་རཾ་ཡཾ་ལཾ་ཁཾ་བྲིས་པ་རང་
གི་སྣ་ལ་བཏགས་ཏེ་གུ་གུལ་གྱིས་བདུག་ཅིང་༔ ཚེས་དགུའི་ནམ་ཕྱེད་དུས་ཕྱོགས་བཞིར་རྒྱུག་ཅིང་ཁ་ལ་
ཁྱོད་ཁྱེར་ཅེས་འབྲེལ་མེད་པ་མང་པོ་བརྗོད་ནས་ཤོག་བུ་དེ་དུར་ཁྲོད་དུ་སྦའོ༔ སྟོད་ཁོག་མེད་ན་མེ་བཏང་
ནས་ལོ་བཅུ་གཉིས་ཀྱི་མིང་བྱང་བསྲེག་གོ༔ སྨད་མེད་ན་དུར་ཁྲོད་དུ་ཕྱིན་ནས་རུས་པ་སྣ་ཚོགས་ཀྱི་དུད་པ་
l07

བི་མ་སྙིང་ཐིག
བཏང་ངོ་༔ ལུས་སྤྱིའི་གཡས་མེད་ན་གཙུག་ཏོར་འདོད་པ་ཚྭ་ཚྭ་ལོ་གྲངས་བྱའོ༔ གཡོན་མེད་ན་གོས་དམར་
པོ་གྱོན་ཞིང་གཟུངས་གྲངས་མེད་འདོན་ནོ༔ གནམ་སའི་འབྲེལ་ཐག་ཆད་ན་དགེ་བ་གྲུབ་ཚད་དང་གསུང་
རབ་མང་པོ་ཀློག་གོ༔ 
སེང་གེའི་མི་བབས་ན་དཀྱིལ་འཁོར་གྱི་ཆོ་ག་ལོ་གྲངས་ཞུའོ༔ 
རི་ཐང་མཚམས་སུ་
ལྗོན་ཤིང་ཆག་ན་དོན་སྣོད་སོ་སོའི་སྨན་སྦྱོར་བྱའོ༔ ཆུའི་རླངས་པ་སྔོ་དམར་བྱུང་ན་ལོ་བཅུ་གཉིས་ཀྱི་
གཟུགས་ཁམས་ལ་བྱས་ཏེ་ཁ་དོག་ལྔར་བསྒྱུར་ལ༔ སཙྪ་རེ༔ ངར་གླུད་རེ༔ སྟག་པའི་ཧོམ་རེ་བྱས་ཏེ་ཉི་མ་
དམར་ཐག་ཆོད་དུས་བྱང་ཤར་གྱི་དུར་ཁྲོད་དུ་བསྐྱལ་ལོ༔ ནག་པོ་ཧྲལ་ཧྲིལ་ལ་འབྲུ་སྣ་ལྕགས་ཟངས་ཀྱི་ཕྱེ་
དང་བཅས་པ་ཕྱོགས་བཞིར་གཏོར་རོ༔ དམར་པོ་ཐིག་ལེ་ཅན་ལ་རང་གི་དྲི་མ་བསྒྲེས་པའི་ངར་གླུད་ལོ་
གྲངས་ལ་གཟི་མོ་བྱི་ཐུར་རེ་དང་དར་དམར་པོའི་བ་དན་རེ་བཙུག་སྟེ་རུས་པ་སྣ་ཚོགས་དང་ལྷན་ཅིག་ཤར་
གྱི་ལམ་པོ་ཆེར་བསྐྱལ་ལོ༔ 
དྲི་ཆེན་གྱི་རླངས་མེད་ན་རྟ་ཐོད་ལ་འབྱུང་བའི་ས་བོན་བྲིས་ཏེ་ཉི་མ་མདུང་གང་
དུས་ནུབ་ཏུ་བལྟས་ཏེ་རྟ་སྐད་གྲངས་མེད་གདོན་ནོ༔ རྣ་བའི་རླུང་སྒྲ་ལ་ཟས་སྣ་ཚོགས་ཚད་ཀྱི་གཏོར་མ་ལོ་
བཅུ་གཉིས་ཀྱི་མིང་དང་བཅས་པ་ནུབ་ཕྱོགས་ཀྱི་སྡོང་པོའི་དྲུང་དུ་བསྐྱལ་ལོ༔ སྐད་མེད་ན་སྙིང་ནང་དུ་ཡཾ་
བསམས་ལ་མིག་གྱེན་དུ་བསྒྲད་དེ་འདུག་པའི་སྤྱི་བོར་གཅིག་གིས་གཟུང་ཆུས་བཀྲུའོ༔ ཤིང་ལོ་ལངས་ན་
ཚོགས་དང་དགེ་སྦྱོར་ལ་འབད་དོ༔ ཆོ་ག་དེ་དག་བྱས་ལ་བརྟགས་པས་ལན་བདུན་ནས་ལོ་གྲངས་ཙམ་གྱིས་
འཆི་བ་བཟློག་ངེས་སོ༔ འཆི་བ་བསླུ་བའི་མན་ངག༔ སློབ་དཔོན་ཆེན་པོ་ཤྲཱི་སིང་ཧས་མཛད་པ་རྫོགས་སོ༔
རྒྱ་རྒྱ་རྒྱ༔ ལས་ཅན་ཅིག་དང་འཕྲད་པར་ཤོག༔ སནསངས་རྒྱས་དགོངས་པ་མཐར་ཐུག་ངེས་པའི་ལུང་༔ ཟབ་
ཅིང་རྒྱ་ཆེ་བཀོད་པ་ཆེན་པོའི་དོན་རྣམས་ལས༔ ངེས་པའི་བཀའ་གསང་ཡོངས་བསྡུས་སྙིང་པོའི་དོན་འདི་ནི༔
དམ་པ་འཇིག་རྟེན་གཡུལ་ངོ་ཐམས་ཅད་བཟློག་མཛད་པའི༔ འཇམ་དཔལ་ཉིད་ཀྱི་སྤྲུལ་པ་དྲི་མེད་ཀུན་གྱི་
མགོན༔ ངེས་པའི་སྙིང་པོ་གཅིག་ཏུ་དྲིལ་ནས་ནི༔ གཏི་མུག་འཐུག་པོས་བཅིངས་པ་ཡེ་ཤེས་འོད་དུ་ནི༔ རྣམ་
པར་བཀྲོལ་ཏེ་རང་སྣང་ཉིད་སྟོན་བླ་མ་མགོན༔ དྲི་མེད་འཇམ་དཔལ་སྤྲུལ་པ་ཁྱོད་ལ་བདག་ནི་འདུད༔
བདག་གིས་གནས་སྐབས་བག་ཆགས་བསགས་པའི་ལུས་འདི་ནི༔ ཤོ་ཥ་རབ་ཏུ་བཀོད་པའི་གླིང་ཞེས་ཡུལ་
དུ་ནི༔ རྒྱ་ནག་རིགས་ལ་ཁྱིམ་བདག་དགེ་བ་ལྡན་པའི་ཡིད༔ སྣང་བ་གསལ་བར་བྱེད་པའི་ལྷུམས་སུ་ནི༔
གྲོང་ཁྱེར་ཤོ་འཁྱམས་ནག་པོ་ཞེས་བྱར་བདག་ནི་སྐྱེས༔ དེ་ནས་ལོ་ནི་བཅོ་ལྔ་དག་ན་བྱང་ཆུབ་ཤིང་དྲུང་དུ༔
སློབ་དཔོན་མཁས་པ་ཧ་སྟི་བྷ་ལ་ལས༔ བདག་གིས་ཡི་གེ་རྩིས་དང་སྒྲ་དང་བསྟན་བཅོས་ཉན༔ ལོ་གསུམ་
108

གཡུ་ཡིག་ཅན་པོ་ཏི་སྨུག་ཆུང་གི་སྐོར།
གྱིས་ནི་མཁས་པའི་སྙན་པ་ཐོབ༔ དེ་ནས་ནུབ་ཕྱོགས་གསེར་གླིང་དག་དུ་འགྲོ་སྙམ་ནས༔ རྔ་མོང་སྟོབས་
ལྡན་དག་ལ་ཞོན་ནས་ནུབ་ ཕྱོགས་ ཕྱིན༔ བར་གྱི་ཐང་ཁོབ་ སྙུག་ཚལ་འདམ་བུའི་ཁྲོད་དུ་ནི༔ སྒྲ་ཆེན་
འཇིགས་པའི་ང་རོ་ནམ་མཁའ་དག་ནས་གྲགསཿ བདག་ནི་དད་པའི་ཤུགས་ཀྱིས་ནམ་མཁར་ཅེར་བལྟས་
པས༔ འོད་དཔུང་ཡིད་ལྡན་དཀྱིལ་ན་ཐུགས་རྗེ་ཆེན་པོ་ཉིད༔ འཛུམ་པའི་ཞལ་དང་བདེ་བའི་ཕྱག་རྒྱ་མཛད་
ནས་ནི༔ ལུང་བསྟན་འབྲས་བུ་འདོད་ན་སོ་ས་གླིང་དུ་སོང་༔ ཞེས་ཐོས་བདག་ཡིད་བར་ཏུ་དགའ་བ་ལས
བདག་གི་བསམ་པ་ཕྱིར་ལ་འདི་ལྟར་སྐྱེས༔ བདག་ནི་ད་རུང་ན་གཞོན་ལོ་བརྒྱད་བར་དུ་ཡང་༔ འབྲས་བུ་
ངེས་པའི་གསང་སྔགས་གོ་བྱའི་ཕྱིར༔ གསང་སྔགས་མཐའ་དག་ལ་ནི་གོམས་པར་བྱ་སྙམ་ནས༔ སླར་ལོག་
རྒྱ་ནག་ཤར་གྱི་རི་བོ་རྩེ་ལྔ་ལ༔ གདོལ་པའི་སློབ་དཔོན་བྷེ་ལ་ཀིརྟི་ལས༔ གསང་བའི་སྔགས་སུ་གྲགས་
པའི་རྒྱུད་སྡེ་དང་༔ ལུང་དང་མན་ངག་སྒྲུབ་པའི་ཐབས་རྣམས་ཉན༔ ལོ་བདུན་གྱིས་ནི་བདག་གིས་མ་ལུས་
ཤེས༔ སྔ་དྲོའི་གྲོ་བོན་རི་བོའི་ཤར་དུ་ཕྱིན༔ ཁྲུས་རྫིངས་དལ་འཇམ་ནང་ན་ཁྲུས་བྱེད་འདུག་པ་ལས༔ལས
བདག་ནི་ཡིད་འགྱུར་སྐད་ཅིག་ཙམ་དུ་དྲན་པ་ཉམས༔ དེ་ནས་དྲན་པ་ཉིད་ནི་སང་ནས་ཡར་ལངས་པས༔
ནམ་མཁར་འོད་དཔུང་དཀྱིལ་ན་ཐུགས་རྗེ་ཆེན་པོ་ཉིད༔ སྣང་བར་གྱུར་ཏེ་བདག་ལ་ལུང་ཡང་བསྟན༔ དེ་
ནས་བདག་གིས་བསམ་པ་ཡང་བཏང་བ༔ འདི་ནས་རྒྱ་གར་ཡུལ་དུ་བསྒྲོད་ཅིང་འགྲོ་བ་ལ༔ འཇིགས་པའི་
གཅན་གཟན་ཁྱུང་དུང་རིགས་མེད་མོན༔ གདུག་པ་རྣམས་ཀྱིས་ལམ་ནི་གཙེར་སྙམ་ནས༔ ལོ་གསུམ་བར་དུ་
རྫུ་འཕྲུལ་སྣ་འགའ་བསྒྲུབས༔ དེ་ནས་རྫུ་འཕྲུལ་སྟོབས་ཀྱིས་ས་ལ་ཁྲུ་གང་དུ༔ རེག་པ་མེད་པར་རླུང་གིས་
བསྐྱོད་དུ་ཕྱིན༔ ཉིན་ཞག་དགུ་ན་དུར་ཁྲོད་སོ་སའི་གླིང་༔ འཇམ་དཔལ་སྤྲུལ་པ་ཉིད་དང་བདག་མཇལ་ནས༔
ཡུན་གྱི་སྒྲིབ་པ་མ་སྦྱངས་གནས་སུ་དག༔ ཉི་ཤུ་རྩ་ལྔའི་བར་དུ་འབྲས་བུའི་ཡང་ཞུན་རྣམས༔ ཉམས་སུ་
བླངས་ཤིང་ཡང་སྙིང་ཞུ་དག་བྱས༔ གསང་བའི་རྒྱུད་དང་མན་ངག་ཡི་གེ་རྣམས༔ དམ་པ་ཉིད་ཀྱིས་ལུང་
བསྟན་རྡོ་རྗེ་གདན་ནས་བྱུང་༔ ཁྱེར་ནས་སླར་ལོག་རྒྱ་ནག་དག་ཏུ་ཕྱིན༔ བྱང་ཆུབ་ཤིང་དྲུང་སངས་རྒྱས་
འབྱུང་བའི་གནས༔ ཡང་སྟེང་དག་གི་བྲང་ཁང་སྤྲེལ་མ་རུ༔ གསང་བའི་རྒྱུད་དང་མན་ངག་ལུང་དང་ནི༔ དམ་
པས་ལུང་བསྟན་བདག་གིས་སྡེ་བཞིར་ཕྱེས༔ སྡེ་གསུམ་སྤྲོས་བཅས་དོན་དུ་སྡེབས་ནས་ནི༔ ལྷ་ཁང་བྱ་
འདབ་འོག་གི་ཀ་བ་བཞི་སྒྲིལ་ནང་༔ ཟངས་ཀྱི་སྒྲོམ་བུར་དེ་དག་སྩལ་ནས་ནི༔ ཕྱི་རབས་དོན་དུ་རྒྱ་ཡིས་
བཏབ་སྟེ་སྦས༔ ཡང་གབ་སྦས་པའི་སྙིང་ཏིག་སྒྲོན་མ་འདི༔ བདག་གི་སྙིང་དང་གཟུགས་ཀྱི་ཕུང་པོ་བཞིན༔
109

བི་མ་སྙིང་ཐིག
འབྲལ་བའི་སྐབས་མེད་ལུས་ལ་རྟག་ཏུ་བཅངས༔ དེ་ནས་ནམ་ཞིག་ཤིང་ནགས་འཐུག་པོ་རུ༔ བདག་གིས་
གསང་བའི་ཉམས་བསྐྱངས་ལུས་ཀྱི་སྤྱོད་པ་བརྩམསཿ དེ་ནས་ནམ་ཕྱེད་དུས་ཀྱི་ཐུན་གཅིག་རྨི་ལམ་ན༔
བདག་གི་མ་རུ་བྱས་པའི་བུད་མེད་རྒྱན་ལྡན་ཞིག༔ བུ་གཅིག་ལོངས་དང་གསང་བ་ཡང་བསྡུས་སྙིང་པོ་རྣམས༔
བཀྲ་ཤིས་ཁྲི་སྒོའི་ཀ་བའི་འོག་ཏུ་སྦོས༔ རང་རྒྱས་ཐོབ་ལ་བསྟན་པའི་བཙས་སུ་ཞོག༔ དེ་སྐད་ཟེར་བས་ཀ་
བའི་དཀྱིལ་དུ་ནི༔ རང་རྒྱས་བཏབ་ནས་འདི་ནི་དེ་རུ་སྦས༔ སྨུག་ནག་འཇིགས་པའི་གཟུགས་ཅན་སྔགས་
ཀྱིས་སྲུངས༔ ཨེ་ཀ་ཙ་ཏི་ཁྲོས་མ་རག་གདོང་མ༔ བསྟན་པའི་སྙིང་པོ་འདི་གཏད་བཀའ་འདི་སྲུངས༔ ལུང་
དང་མི་ལྡན་བན་འདྲས་འདི་ཁྱེར་ན༔ ཁྱོད་ནི་སྨུག་ནག་སྲོག་ལ་རྔམ་པའི་འཁོར༔ རབ་ཏུ་མི་བསྲུན་ཤ་དང་
ཁྲག་འདོད་རྣམས༔ དེ་ཡི་ཤ་དང་ཁྲག་ལ་ལོངས་སྤྱོད་ཀྱིས༔ སྐལ་ལྡན་སྙིང་གི་བུ་དང་འཕྲད་པའི་ཚེ༔ འདི་
རྣམས་བྱིན་ལ་ཁྱོད་ཀྱིས་སྡོང་གྲོགས་ཀྱིསཿ རྩིས་དང་གཏོ་དང་ཁྲམ་ལ་དཔྱད་རྣམས་ནི༔ རི་བོ་རྩེ་ལྔའི་ཤར་
གྱི་དཀྱིལ་ངོས་སྦོས༔ མཆོག་ཏུ་ཟབ་པའི་ཡང་ཟབ་སྙིང་པོའི་ཆོས༔ དཀོན་པའི་རིན་ཆེན་མིག་གི་འབྲས་བུ་
འདི༔ ནམ་ཞིག་འབྱུང་བའི་དུས་ནི་བྱུང་བ་ན༔ དད་བརྩོན་ཤེས་རབ་ལྡན་པའི་སྤྱོད་ཡུལ་ལས༔ གཞན་ལ་
བཤད་ཅིང་བསྟན་པའི་གནས་མེད་པས༔ རང་གི་སེམས་ལ་རྒྱ་ཡིས་ཐོབ་ལ་བརྣོགས༔ འཆི་བ་ཉིད་ལས་
བཟློག་པའི་མན་ངག་འདི༔ བདག་གིས་ཉམས་བླངས་འཆི་དུས་ལན་གསུམ་བཟློག༔ དེ་ཡི་ཕྱིར་ན་ཉམས་
སུ་ལེན་པའི་གྲོགས༔ གཞན་ལ་མི་ལྟོས་ཕྱིར་ན་འདི་དག་བྲིསཿ ཨ་ཏིའི་རང་ངོ་སྤྲོས་པ་ཀུན་བྲལ་ཡང་༔
སེམས་ཅན་བློ་ཡི་དྲི་མ་མ་ཟད་པར༔ འདི་དག་རྣམས་ཀྱང་ཀུན་རྫོབ་བདེན་པའོ༔ དོན་དམ་ཉིད་ལ་སྐྱེ་ཤིའི་
སྡུག་བསྔལ་བྲལ༔ ཞེས་ཤྲཱི་སིང་ཧས་གསུངས་སོ༔ རྒྱ་གར་གྱི་མཁན་པོ་བི་མ་ལ་མི་ཏྲས་སྒྲ་རང་འགྱུར་དུ་
བསྒྱུར་བའོ༔ རྒྱ་རྒྱ་ རྒྱ གཡུམདྷགབྦརྒྱ་གར་སྐད་དུ༔ གྲོ ཏྲི་ པ་ སཾ་ ཧི་ནཱ་མ༔ བོད་སྐད་དུ༔ ལྟ་བའི་སྙིང་
པོ་ཞེས་བྱ་བ༔ སྟོང་པ་ཆེན་པོ་ཡེ་ནས་ཐབས་ཀྱིས་གྲུབ་པ་ཉིད་ལ་ཕྱག་འཚལ་ལོ༔ སངས་རྒྱས་ཀུན་གྱི་བདེ་
བ་ཆེན་པོ་དེ༔ མངོན་སུམ་ཉིད་དུ་གཏན་ལ་ཕབ་ནས་ནི༔ 
སྣང་བ་ཅེར་མཐོང་གོམས་པའི་ཚད་རྣམས་ལ༔
ཉམས་བླངས་ཕྱོགས་ཤིང་དོན་ལ་མི་མོས་ན༔ འདི་ལྟར་ཡིད་ཀྱི་ཕྱོགས་ལ་གཏད་པར་གྱིས༔ དངོས་པོའི་
འདུག་ཚུལ་དྲན་པ་རང་དག་པསཿ ཡོད་མེད་མཐའ་བྲལ་སྒྲ་ཚིག་མིང་ཡང་མེད༔ བྱ་དང་བྱེད་དང་བཅོས་
པའི་མཐའ་མི་སྲིད༔ དེ་ཡི་དོན་རྣམས་ཕྱོགས་གཅིག་ཉིད་དུ་ཡང་ བླ་མའི་ལུང་ལ་བརྟེན་ནས་བསྟན་པར་བྱ༔
ཀྱེ་མ་ཀྱེ་མ༔ རྗེས་སུ་འཛིན་པའི་མཁའ་འགྲོ་མ་ཁྱོད་ཉོན་ཅིག གསང་བ་ཡང་ནས་ཡང་དུ་བསྡུས་པའི་མན་
II0

གཡུ་ཡིག་ཅན་པོ་ཏི་སྨུག་ཆུང་གི་སྐོར།
ངག་གི་སྙིང་པོ་འདི་མེད་པར་ཕྱི་དང་ནང་དང་གསང་བ་གསུམ་ལ་གདིང་འཆའ་བའི་སྐྱེས་བུ་ནི་རྣམ་ཤེས་ཀྱི་
སྙིང་མེད་པའི་རོ་ལ་དོན་དུ་འཛིན་པའི་སྐྱེས་བུ་དང་འདྲའོ༔ དེའི་ཕྱིར་ན་ངོ་མཚར་གྱི་གད་མོ་བཅུ་གཉིས་རྒྱུད་
རྣམས་ཀྱི་ཁོང་དོན་དུ་མཛད་པ་བདག་གིས་བསྟན་གྱིས་མ་ཡེངས་པར་ཉོན་ཅིག༔ ལྟ་བ་རང་བྱུང་ཡེ་ཤེས་ལ་
ལྟོས་དང་༔ དགེ་སྡིག་དང་ལྟ་སྒོམ་ལས་འདས་པ་ངོ་མཚར༔ གཞི་མ་བསྐྱོད་པར་ལུས་ངག་གི་བྱ་བ་ཅི་བྱས་
ཀྱང་ཕན་གནོད་དང་བྲལ་བ་ཧ་ཧ ཆོས་ཀྱི་སྐུ་སྟོང་པ་ཀུན་ཁྱབ་ཡེ་ཤེས་ལ་ལྟོས་དང་༔ སྐྱེ་བ་མེད་པ་ཡེ་ནས་
ལྷན་ཅིག་ཏུ་གནས་ངོ་མཚར༔ སྐྱེས་བུ་མཚོན་ཐོགས་ནས་འགྲོ་བ་རྣམས་དུས་གཅིག་ལ་བསྒྲལ་ཡང་གང་
ཟག་གི་རྒྱུད་ལ་ཕན་གནོད་དང་བྲལ་བ་ཧ་ཧ ཤེས་པ་སྟོང་པ་ཀུན་གྲོལ་གྱི་སྣང་བ་ལ་ལྟོས་དང་༔ གང་
སྣང་ཐམས་ཅད་རང་གི་གྲོགས་སུ་ཤར་བ་ངོ་མཚར༔ ཅིར་སྣང་རང་གི་གཞི་ལས་གཡོས་པ་མེད་པ་ཧ་ཧ
རིག་པ་སྟོང་པ་ཀུན་གྲོལ་གྱི་སྣང་བ་ལ་ལྟོས་དང་༔ རང་གི་སྙིང་པོར་རང་ཆེ་བ་ལ་ངོ་མཚར༔ ཉོན་མོངས་པ་
རྣམས་རང་གིས་རང་གྲོལ་བ་ཧ་ཧ༔ རིག་པ་ཡེ་ནས་སྟོང་བ་ཀུན་དག་གི་ངོ་བོ་ལ་ལྟོས་དང་༔ འབད་རྩོལ་
མེད་པ་འབྲས་བུ་རྙེད་པ་ངོ་མཚར༔ གཅིག་ཟིན་པས་འཁོར་འདས་ཐམས་ཅད་གཉིས་མེད་དུ་དག་པ་ཧ་ཧ
ངོ་བོ་སྟོང་པ་ཆེན་པོ་ཀུན་བཞག་གི་ཚད་ལ་ལྟོས་དང་༔ འགྲོ་དྲུག་སྐུ་གསུམ་དུ་སྣང་བ་ངོ་མཚརཿ འགྲོ་བ་
རྣམས་ཀྱིས་སྒོམ་པ་རྡུལ་ཙམ་མ་བྱས་པར་དུས་གཅིག་ལ་སངས་རྒྱ་བ་ཧ་ཧ༔ སྐུ་གསུམ་སྟོང་བ་ཆེན་པོ་ཡེ་
རྫོགས་ཀྱི་འབྲས་བུ་ལ་ལྟོས་དང་༔ དུས་གསུམ་འབྲེལ་བ་མེད་པ་ངོ་མཚར༔ ཕ་རོལ་དུ་ཕྱིན་པ་དྲུག་མ་སྤྱད་
པར་ཚོགས་རྣམས་དུས་གཅིག་ལ་རྫོགས་པ་ཧ་ཧ༔ རིག་པ་ཅེར་བཞག་ཆེན་པོ་ཀུན་མཉམ་གྱི་ཡེ་ཤེས་ལ་
ལྟོས་དང་༔ བྱ་བྱེད་ཐམས་ཅད་རྒྱུན་དུ་ཤར་བ་ངོ་མཚར༔ སྤོང་ལེན་ཐམས་ཅད་ལྟ་བས་གྲོལ་བ་ཧ་ཧ༔ སྟོང་
པའི་སྟོང་པ་ཡེ་སྟོང་ཆེན་པོ་ལ་ལྟོས་དང་༔ སངས་རྒྱས་ཐམས་ཅད་གཡང་སར་འདུག་པ་ངོ་མཚར༔ བྱ་བྱེད་
སྒོམ་པས་ལྟུང་བར་འགྱུར་བ་ཧ་ཧ མི་སྟོང་པའི་སྟོང་པ་དངོས་ཅན་ལ་ལྟོས་དང་༔ མེད་པ་ལ་བདག་ཏུ་
འཛིན་པའི་ཐེག་པ་ངོ་མཚར༔ སྐྱེས་པས་སྐྱེ་མེད་ཐོབ་པ་ཧ་ཧ ལྟ་བའི་གཞི་འཛིན་པ་སྟོང་པའི་ཡུལ་དངོས་
པོ་ལམ་དུ་བྱེད་པ་ངོ་མཚར་གྱི་གད་མོ་བཅུ་གཉིས་པ་རྫོགས་སོ༔ རྒྱ་རྒྱ་རྒྱ༔ ཨེ་མ་ཉོན་ཅིག བླ་ན་མེད་པའི་
གསང་ཆེན་ངེས་པ་འདི་མ་མཐོང་བར་ཕྱི་ནང་གསང་བ་གསུམ་ལ་གདེང་འཆའ་བའི་སྐྱེས་བུ་ནི་བལྟ་བར་
འདོད་ཀྱང་དཔྲལ་བའི་མིག་མེད་པ་དང་འདྲའོ༔ དེའི་ཕྱིར་ན་གཞིའི་ངོམ་ཚིག་དགུ་ལ་གོམས་པ་གཅེས་སོ༔
མི་འགྱུར་བ་གཞི་ལ་དྲན་པ་རང་དག་དྲན་མེད་ཀྱི་སྐྱེ་བ་བཀག་པས་བློ་འདས་སྐྱེ་རྒྱུན་མེད་པ་ངོམ་པའི་ཚིག་
11t

བི་མ་སྙིང་ཐིག
ཏུ་བྱུང་བའོ༔ ཆོས་སྐུ་རང་སྣང་གཞན་བྱུང་གི་སྣང་བ་རང་དག་པ་ནི སྒྲ་དང་དྲི་རོ་མྱ་ངན་ལས་འདའ་བར་
བྱེད་པས་ལུང་ཀུན་གྱི་བདག་ཉིད་དུ་བྱུང་བ་ནི་ངོམ་པའི་ཚིག་ཏུ་བྱུང་བའོ༔ ཉོན་མོངས་རང་རྒྱས་བཏབ་པའི་
གཞི་ཆོས་ཀུན་གྱི་བདག་ཉིད་ཏུ་བྱུང་པས༔ འཁྲུལ་པ་རང་སར་དག་པ་ངོམ་པའི་ཚིག་ཏུ་བྱུང་བའོ༔ འཛིན་པས་
ཡུལ་ཐམས་ཅད་གཅིག་ཏུ་མཐོང་བ་སྣང་བ་རང་རྒྱས་བཏབ་པ་ནི་ངོམ་པའི་ཚིག་ཏུ་བྱུང་བའོ༔ དེ་ཉིད་འབྱེད་
པ་མེད་པར་སྣང་བ་ཀུན་གྱི་བདག་པོར་ཡེ་ནས་འདུག་པསཿ སྒོ་ལྔ་རང་སར་དག་པ་ངོམ་པའི་ཚིག་ཏུ་བྱུང་
བའོ༔ འབྱེད་པ་མེད་པའི་ཤེས་རབ་ཀྱིས་བསྡུས་ཡིག་ལ་མཁས་པ་ནི་སྤྲོས་མེད་དུ་ལ་བཟླ་བས་ངོམ་པའི་
ཚིག་ཏུ་བྱུང་བའོ༔ ཆོས་རྣམས་ཅོག་བཞག་གི་ལྟ་བ་དགོངས་པ་དང་འབྲེལ་བ་ནི་ལྟ་བ་ངོམ་པའི་ཚིག་ཏུ་བྱུང་
བའོ༔ སྒྲོ་འདོགས་ཐམས་ཅད་དུས་གཅིག་ལ་ཆོད་པའི་ཚིག་གིས་རྣལ་འབྱོར་པ་གྲོལ་སར་བསྐྱལ་བ་ནི༔
ཐེག་པ་ཐམས་ཅད་ངོམ་པའི་ཚིག་ཏུ་བྱུང་བའོ༔ རང་སྣང་སྒྲོན་མ་གཉེན་པོ་ལ་མ་ལྟོས་པ་རང་སྣང་བ་ནི་
རྟགས་ཐམས་ཅད་ཀྱི་ངོམ་པའི་ཚིག་ཏུ་བྱུང་བའོ༔ གཞི་སྣང་འཁྲུལ་པ་དག་པས་ཆོས་རྣམས་སྤར་གྱིས་ཟིན༔
ལམ་དུ་གོལ་ས་ཆོད་པས་རེ་དོགས་ཚིག་མཐའ་ཆོད༔ བླ་མའི་གསུང་བཞིན་བསྒྲུབས་པས་དངོས་གྲུབ་མྱུར་
དུ་ཐོབ༔ ཤེས་རབ་རྣོན་པོར་སྐྱེས་པས་ཆོས་ཅན་དུམ་བུར་བཤིག༔ ངོམ་པའི་ཚིག་དགུས་གཞིའི་བཅུད་བྱུང་
བ་རྫོགས་སོ༔ རྒྱ་རྒྱ་རྒྱ༔ ཀྱེ་མ་རིགས་ཀྱི་བུ་གསང་བ་ཡང་ཞུན་ངེས་པའི་ལྟ་བ་རང་བྱུང་གི་རྒྱལ་པོ་མ་མཐོང་
བར༔ ཕྱི་ནང་གསང་བའི་ལྟ་བ་མུན་རྡོ་ལྟ་བུ་ལ་ཡིད་འཆའ་བའི་གང་ཟག་ནི་འབེན་མེད་པར་སྐྱེས་བུས་
མདའ་འཕེན་པ་དང་འདྲ་སྟེ་གང་དུ་བབས་ངོ་མི་ཤེས་སོ༔ དེའི་ཕྱིར་ཁྱད་པར་དུ་འཕགས་པའི་ཚིག་བཅུ་
གཅིག་ལ་མཁས་པར་བྱའོ༔ སྲོག་མ་བཅད་ན་དགེ་བ་མི་འཕེལ་བས་སྤྱོད་པ་ཐམས་ཅད་ལས་ཁྱད་པར་དུ་
འཕགས་ཏེ་ཡ་མཚན༔ སངས་རྒྱས་ཀྱི་བསྟན་པ་མ་ནུབ་ན་ཞིང་ཁམས་མི་འཕེལ་བས་ཡུལ་ཐམས་ཅད་ལས་
ཁྱད་པར་དུ་འཕགས་ཏེ་ཡ་མཚན༔ དམྱལ་བ་རྣམས་ལ་མཆོད་པ་མ་ཕུལ་ན་དངོས་གྲུབ་མི་འབྱུང་བས་
ཉམས་ལེན་ཐམས་ཅད་ལས་ཁྱད་པ་འདུ་འཕགས་ཏེ་ཡ་མཚན༔ སྡུག་བསྔལ་ཐམས་ཅད་དང་དུ་མ་བླངས་ན་
བདེ་བ་ཉིད་གཏན་ལ་ཕེབས་མི་སྲིད་པས་སྒོམ་པ་ཐམས་ཅད་ལས་ཁྱད་པར་དུ་འཕགས་ཏེ་ཡ་མཚན༔ མ་
སྐྱེས་པ་ཐམས་ཅད་སྐྱེས་པར་མ་བྱས་ན་སྐྱེ་མེད་རྙེད་མི་སྲིད་པས་འབྲས་བུ་ཐམས་ཅད་ལས་ཁྱད་པར་དུ་
འཕགས་ཏེ་ཡ་མཚན༔ འབྱུང་བ་མ་འཕེལ་ན་ཉམས་མི་སྐྱོང་བས་དགོངས་པ་ཐམས་ཅད་ལས་ཁྱད་པར་དུ་
འཕགས་ཏེ་ཡ་མཚན༔ སེམས་ཅན་མ་འཕེལ་ན་འཁོར་བ་ཉིད་དོང་མི་སྤྲུག་པས་གཞི་ཐམས་ཅད་ལས་ཁྱད་
112

གཡུ་ཡིག་ཅན་པོ་ཏི་སྨུག་ཆུང་གི་སྐོར།
པར་དུ་འཕགས་ཏེ་ཡ་མཚན༔ སྙིང་རྗེའི་རྒྱུན་ཐག་མ་བཅད་ན་ཐུགས་རྗེ་མི་འབྱུང་བས་མཛད་པ་ཐམས་ཅད་
ལས་ཁྱད་པར་དུ་འཕགས་ཏེ་ཡ་མཚན༔ མ་རིག་པ་མ་བསྒོམས་ན་འཁྲུལ་པ་མི་འདག་པས་རྩ་བ་ཐམས་ཅད་
ལས་ཁྱད་པར་དུ་འཕགས་ཏེ་ཡ་མཚན༔ མ་བཙལ་རང་ལས་རྙེད་པའི་ནོར་བུ་རིན་ཆེན་དེ༔ མ་བསྒོམས་
གཞི་ལ་བཞག་པའི་མན་ངག་རིན་པོ་ཆེ༔ མ་བསྒྲུབས་ཅིག་ཅར་འབྱུང་བའི་རང་རིག་འོད་པོ་ཆེ༔ མ་སོང་
གནས་སུ་ཕྱིན་པས་སྙིང་པོ་ཡེ་དག་ཉིད༔ རང་བཞིན་རྫོགས་པ་ཆེན་པོའི་དོན་ལ་ཐེ་ཚོམ་མི་ཟ་བར་བསྟན་
པའི་ཕྱིར༔ གཞི་ཐམས་ཅད་ཀྱི་བཅུད་ཕྱུང་ནས་ལུང་ཀུན་གྱི་རྒྱན་དུ་བཀོད་པ་ཁྱད་པར་དུ་འཕགས་པའི་ཚིག་
དགུས་གཏན་ལ་ཕབ་པ་རྫོགས༔ རྒྱ་རྒྱ་རྒྱ༔ ཨེ་མ་ཧོ༔ གསང་བ་ཡང་གསང་སྙིང་ཏིག་གི་དོན་མ་མཐོང་བར་
ཕྱི་ནང་གསང་བ་གསུམ་གྱི་ངོ་སྤྲོད་ལ་ཡིད་ཆེས་པར་བྱེད་པའི་གང་ཟག་ནི༔ རྒྱུ་ཁ་བའི་ས་བོན་ལ་འབྲས་བུ་
མངར་བ་འདོད་པ་དང་འདྲའོ༔ དེའི་ཕྱིར་ན་རང་བྱུང་གི་ཆེ་བ་བཅུ་དྲུག་པོ་འདི་གོམས་པར་བྱའོ༔ དངོས་པོ་
གཤིས་ལ་ཚིག་དང་བརྗོད་བྱ་མ་གྲུབ་པའི་ཕྱིར་སངས་རྒྱས་རྣམས་ཀྱི་སློབ་དཔོན་དུ་དམྱལ་བ་རང་བྱུང་བའོ༔
རིག་པ་ཉིད་ལ་སྲོག་མེད་པའི་ཕྱིར་སྲོག་བཅད་པས་དགེ་བ་འཕེལ་བར་རང་བྱུང་བའོ༔ འདུག་ཚུལ་ལ་
བཟང་ངན་མེད་པའི་ཕྱིར་སངས་རྒྱས་པས་སེམས་ཅན་སྔ་བར་རང་བྱུང་བའོ༔ རིག་པ་རྩོལ་སྒྲུབ་དང་བྲལ་
བའི་ཕྱིར་མི་རྟོག་པ་བསྒོམ་པའི་སྒོམ་ཆེན་བས་ཤན་པ་སྔོན་དུ་སངས་རྒྱ་བར་རང་བྱུང་བའོ༔ ལམ་ལ་ཉེ་རང་
མེད་པའི་ཕྱིར་ས་བཅུའི་སེམས་དཔའ་པས་མཚམས་མེད་པ་ལྔ་བྱས་པའི་གང་ཟག་རྫུ་འཕྲུལ་ཆེ་བ་རང་བྱུང་
བའོ༔ ལྟ་བ་ལ་མཐོ་དམན་མེད་པའི་ཕྱིར་ཉན་ཐོས་དགྲ་བཅོམ་པ་བས་མུ་སྟེགས་རྟག་ཆད་སྔོན་དུ་སངས་རྒྱ་
བར་རང་བྱུང་བའོ༔ སྒོམ་པ་ལ་བར་མཚམས་མེད་པའི་ཕྱིར་བསམ་གཏན་རང་ལུགས་སུ་གནས་པའི་རང་
སངས་རྒྱས་པས་གྲུབ་མཐའི་ཚིག་མེད་པའི་སྐྱེ་བོས་འབྲས་བུ་སྔོན་དུ་ཐོབ་པར་རང་བྱུང་བའོ༔ སྤྱོད་པ་ལ་
ཟིན་པ་མེད་པའི་ཕྱིར་བརྟུལ་ཞུགས་ཆེན་པོ་དུར་ཁྲོད་དུ་རྒྱུ་བ་ལས་བྱིས་པ་ཤེད་མ་བྱེ་བ་སྣང་བ་ལ་དབང་དུ་
བསྒྱུར་བར་རང་བྱུང་བའོ༔ འབྲས་བུ་ལ་སེམས་མེད་པའི་ཕྱིར་སྔོན་བྱུང་གི་ཀུན་ཏུ་བཟང་པོ་དང་ཤན་པ་
རྣམས་ཁྱད་མེད་དུ་རང་བྱུང་བའོ༔ ཤེས་པས་བསྡུས་པ་ཐམས་ཅད་གཞི་གཅིག་པའི་ཕྱིར་སེམས་ཅན་གྱི་
ཐུགས་རྗེས་སངས་རྒྱས་ལ་སྐྱོབ་པར་རང་བྱུང་བའོ༔ གཞི་བསླབ་བྱ་དང་བྲལ་བའི་ཕྱིར་རང་གི་མན་ངག་
སྟོན་པའི་བླ་མ་བས་སྡེ་སྣོད་ལ་ལས་དང་པོ་པ་འབྱོངས་པར་རང་བྱུང་བའོ༔ རིག་པ་ལ་གོལ་སྒྲིབ་མེད་པའི་
ཕྱིར་སེམས་ཅན་འབུམ་གྱི་སྲོག་བཏོན་པའི་དགེ་སློང་དང་༔ སེམས་ཅན་འབུམ་གྱི་སྲོག་བཅད་པའི་རྒྱལ་པོ་
13

བི་མ་སྙིང་ཐིག
གཉིས་འཚང་རྒྱ་བ་ལ་ཁྱད་པར་མེད་པར་རང་བྱུང་ངོ་༔ དངོས་པོ་ལ་ཚིག་མེད་པའི་ཕྱིར་སྡེ་སྣོད་ཤེས་པའི་
པཎྜི་ཏ་བས་བ་གླང་རྫི་ཆོས་མཁས་པར་རང་བྱུང་ངོ་༔ ངོ་བོ་ལ་སྡུག་བསྔལ་མེད་པས་དམྱལ་བའི་གྲོལ་ས་
སངས་རྒྱས་ཡིན་པར་རང་བྱུང་ངོ་༔ སྟོང་པ་ལ་གོ་མཚམས་མེད་པའི་ཕྱིར་སྟོང་པ་ཉིད་ལ་འབྱོངས་པའི་སྐྱེས་
བུ་བས་མུ་སྟེགས་པ་ས་མཐོ་བར་རང་བྱུང་ངོ་༔ སྣང་བ་བསྒོམ་མི་དགོས་པའི་ཕྱིར་ཆོས་ཀྱི་དབྱིངས་ལས་
འབྱུང་བ་སྔ་བར་རང་བྱུང་ངོ་༔ མ་བལྟས་ཅིག་ཅར་མཐོང་བའི་སྒྲོན་མེ་འོད་པོ་ཆེ༔ མ་བརྟེན་རང་ལ་བཞག་
པའི་ཡོན་ཏན་གཏེར་པོ་ཆེ༔ མ་བསྙགས་རང་ལ་གནས་པའི་བདེ་བ་སྐྱིད་པོ་ཆེ༔ ཆོས་རྣམས་ཡེ་ནས་དག་
པས་ རང་ལ་རང་དྲིན་ཆེ འདུག་ཚུལ་རང་སྣང་དུ་བཀོད་པའི་མན་ངག༔ ངན་པ་རང་ཡལ་ གྱི་ཐབས༔
གཞིའི་དོན་གཏན་ལ་ཕབ་པ་ཆེ་བ་བཅུ་དྲུག་པ་རྫོགས་སོ༔ རྒྱ་རྒྱ་རྒྱ༔ ཨེ་མ་ཧོ༔ རིགས་ཀྱི་བུ་ཡང་གབ་སྦས་
པའི་སྙིང་ཏིག་འདི་ཡི་ཚད་མ་ཟིན་པར་ཕྱི་ནང་གསང་བའི་བར་དོ་གཞི་ལ་ཕུགས་གཏོད་པ་ནི་ནམ་མཁའི་
སྤྲིན་ལ་འཛོལ་འཛུག་པའི་སེམས་ཅན་དང་འདྲའོ༔ དེའི་ཕྱིར་ན་ཁྱད་མེད་དུ་བསྟན་པའི་ཚིག་དོན་བདུན་ལ་
བསླབ་པར་བྱའོ༔ རིག་པ་སྐྱེ་ཤི་དང་བྲལ་བའི་གནད་ཀྱིས་སེམས་ཅན་བྱེ་བའི་སྲོག་བཅད་པ་དང་ཕ་རོལ་དུ་
ཕྱིན་པ་བཅུ་ལ་གནས་པའི་གང་ཟག་ལ་ཁྱད་པར་རྡུལ་ཙམ་ཡང་མེད་པར་ཀུན་ཏུ་བཟང་པོས་བསྟན་ཏོ
ཆོས་ཉིད་ལ་སྤྲོས་པ་མེད་པའི་གནད་ཀྱིས་སྟོང་པ་ཉིད་སྒོམ་པའི་སྐྱེས་བུ་དང་སྐད་ཅིག་ཀྱང་མི་སྒོམ་པའི་གང་
ཟག་གཉིས་འཚང་རྒྱ་བ་ལ་ཁྱད་པར་རྡུལ་ཙམ་ཡང་མེད་པར་ཀུན་ཏུ་བཟང་པོས་བསྟན་ཏོ༔ རིག་པ་འདུས་
མ་བྱས་པའི་གནད་ཀྱིས་འདུས་བྱས་ཀྱི་དགེ་བ་དཔག་ཏུ་མེད་པ་བྱས་པའི་དད་པ་ཅན་དང་སྡིག་ཅན་གཉིས་
ལ་ཚོགས་རྫོགས་པའི་སྒོ་ནས་ཁྱད་པར་རྡུལ་ཙམ་ཡང་མེད་པར་ཀུན་ཏུ་བཟང་པོས་བསྟན་ཏོ༔ རིག་པའི་ཡེ་
ཤེས་ལ་འགྲོ་འོང་མེད་པའི་གནད་ཀྱིས་ཆོས་ཉིད་ཀྱི་རྟགས་དུ་མ་དང་ལྡན་པའི་སྐྱེས་བུ་དང་ཐོས་བསམ་ལ་
མ་སྦྱངས་པ་གཉིས་ཁྱད་པར་རྡུལ་ཙམ་ཡང་མེད་པར་ཀུན་ཏུ་བཟང་པོས་བསྟན་ཏོ༔ ཆོས་ཉིད་ལ་སྐྱེ་འགག་
མེད་པའི་གནད་ཀྱིས་དམྱལ་བའི་སྡུག་བསྔལ་མྱོང་དགོས་པའི་སྡིག་ཅན་དང་༔ བདེ་བའི་འབྲས་བུ་མྱོང་ངེས་
པའི་སྐྱེས་བུ་གཉིས་ལ་ཁྱད་པར་རྡུལ་ཙམ་ཡང་མེད་པར་ཀུན་ཏུ་བཟང་པོས་བསྟན་ཏོ༔ རིག་པ་ལ་འགྱུར་བ་
མེད་པའི་གནད་ཀྱིས་ཆོས་ཀྱི་སྤྲོས་པ་ཆོད་པའི་སྐྱེས་བུ་དང་བདག་ཏུ་ལྟ་བ་གཉིས་ཁྱད་པར་རྡུལ་ཙམ་ཡང་
མེད་པར་ཀུན་ཏུ་བཟང་པོས་བསྟན་ཏོ༔ ཆོས་སྐུ་རང་ལ་ཡོད་པའི་གནད་ཀྱིས་ཕྱིར་མཆོད་བསྟོད་སྣ་ཚོགས་
བྱས་པའི་སྐྱེས་བུ་དང་ཉལ་བ་གཉིས་ལ་ཁྱད་པར་རྡུལ་ཙམ་ཡང་མེད་པར་ཀུན་ཏུ་བཟང་པོས་བསྟན་ཏོ
14

གཡུ་ཡིག་ཅན་པོ་ཏི་སྨུག་ཆུང་གི་སྐོར།
རང་བཞིན་ཉག་གཅིག་མཐོང་བས་ལྟ་བའི་ལྟ་བར་གྱུར༔ མཉམ་བཞག་ཟུང་འཇུག་ཤེས་པས་སྒོམ་པའི་སྒོམ་
པར་གྱུར༔ རྩལ་ཆེན་ཡོངས་རྫོགས་ཤེས་པས་སྤྱོད་པའི་སྤྱོད་པར་གྱུར༔ རང་དག་ཅེར་ཚད་ཟིན་པས་འབྲས་
བུའི་འབྲས་བུར་གྱུར༔ འདི་ལྟར་རྒྱུད་ལ་འབྱོངས་ན་ཀུན་ཏུ་བཟང་པོའི་ལམ༔ གཞིའི་ངོམ་ཚིག༔ ལམ་གྱི་
ཁྱད་མེད༔ འབྲས་བུའི་རང་མཉམ་དུ་གཏན་ལ་ཕབ་པ་ཁྱད་མེད་བདུན་པ་རྫོགས་སོ༔ རྒྱ་རྒྱ་རྒྱ༔ ཨེ་མ་ཧོ༔
འདིར་ནི་ཡང་གསང་དོན་བསྟན་པ༔ ཚོགས་དང་མཆོད་པའི་རིམ་པ་ཡི༔ དགེ་སྦྱོར་རྣམས་ནི་རྒྱུན་ཐག་གཅད༔
ཐོས་དང་བསམ་དང་སྒོམ་པ་ཡིས༔ ངན་སོང་གསུམ་གྱི་འདུན་ས་བྱེད༔ ལྟ་དང་སྒོམ་དང་སྤྱོད་པ་ཡིས༔ སྡུག་
བསྔལ་རྣམས་ཀྱི་ཕུང་པོ་འཛིན༔ ལྷ་དང་གཏོར་མ་དཀྱིལ་འཁོར་གྱིས༔ འཁོར་བའི་བག་ཆགས་རྟེན་པར་
བྱེད༔ སྔགས་དང་ཏིང་འཛིན་བསྟོད་གསོལ་གྱིསཿ འཇིག་རྟེན་དྲི་མ་སྣ་ཚོགས་སྡུད༔ ཐེག་པའི་རིས་དང་
གྲུབ་མཐའ་ཡིསཿ རང་གི་དེ་ཉིད་དམ་དུ་འཆིང་༔ དད་དང་ཤེས་རབ་བརྩོན་འགྲུས་ཀྱིས༔ ཐར་པའི་ལམ་
ཆེན་སྒྲིབ་པར་བྱེད༔ དབང་དང་དམ་ཚིག་ སྡོམ་པ་ཡིས༔ བླ་མའི་བྱིན་རླབས་སྤོང་བར་བྱེད༔ གོམས་དང་
དྲོད་ཚད་རྟགས་རྣམས་ཀྱིས༔ སྐུ་གསུམ་འབྲས་བུ་བསླུ་བར་བྱེད༔ བླ་མ་སངས་རྒྱས་ཡི་དམ་གྱིས༔ ངན་སོང་
གསུམ་དུ་བྱིང་བར་བྱེད༔ སྒྲུབ་དང་སྒྲུབ་པ་ཆེན་པོ་ཡིས༔ ལྷ་ཡི་སྐུ་རྣམས་སྤོང་བར་བྱེད༔ སྦྱིན་དང་བཟོད་
དང་བརྩོན་འགྲུས་ཀྱིས༔ འཁོར་བའི་སྒོ་ཉིད་སྤེལ་བར་བྱེད༔ དེ་ཕྱིར་ཡེ་ཤེས་ཡེ་ཤེས་ལས༔ ཡེ་ཤེས་ཉིད་ནི་
ཁྱད་པར་ཆེ༔ སྲོག་བཅད་པས་ནི་བདེ་བ་ཐོབ༔ མ་བྱིན་ལེན་པ་ངེས་པའི་ལམ༔ མི་ཚངས་སྤྱོད་པས་བདེ་
སྟོང་རྟོགས༔ མདོར་ན་ལུས་ངག་འདོད་ཡོན་རྣམས༔ ཇི་ལྟར་སྤྱད་ཀྱང་དེ་རང་ཉིད༔ ལྟ་བའི་སྙིང་པོ་ཞེས་བྱ་
བ༔ སློབ་དཔོན་མཁས་པ་ཆེན་པོ་ཡེ་ཤེས་མདོས༔ རྒྱུད་ཀུན་གྱི་ཁོང་དོན་དུ་མཛད་པ་རྫོགས་སོ༔ རྒྱ་རྒྱ་རྒྱ་
སངས་རྒྱས་རྣམས་ཀྱི་ཐུགས་ཀྱི་དགོངས་བརྒྱུད་པའི༔ ཐུགས་རྗེ་མཆོག་གི་སྤྲུལ་པ་མི་ལུས་ཅན༔ འཇིག་རྟེན་
ལས་གཙོ་དམ་པ་དྲི་མེད་མགོན༔ སྐུ་གསུང་ཐུགས་ཀྱི་བྱིན་རླབས་རྨད་པོ་ཆེ༔ དམ་པ་ངེས་པའི་སྐལ་ལྡན་
ཉིད་ལ་ནི༔ བདག་གིས་སྤྱི་བོས་ཞབས་ལ་རབ་བཏུད་ནས༔ མགོན་པོ་བདག་འཆིང་གཅོད་ལ་ཕྱག་འཚལ་ལོ༔
བཀའ་གསང་ངེས་པའི་ལུང་རབ་སྣང་བ་འདི༔ བཀའ་ཡི་བྱིན་རླབས་རིམ་ནས་རིམ་བརྒྱུད་པ༔ བདག་གི་བློ་
ལ་ངེས་པའི་འབྲས་བུ་འདི༔ ངེས་པའི་ཤེས་པ་རྟོགས་ཏེ་རྟགས་འདི་དག༔ འདི་ལ་གོམས་པའི་སྟོབས་ཀྱིས་
ཤར་བ་ཡིན༔ དང་པོ་ཉིད་ནས་ཡོད་པ་མ་ཡིན་ཏེ༔ བདག་གི་ཡུལ་ནི་རྒྱ་གར་ཤར་ཕྱོགས་སུ༔ རིགས་ནི་
གདོལ་པ་རབ་ཏུ་དམན་པའི་རིགས༔ ཕ་ནི་ཤན་ཏིང་ལག་པ་ཞེས་བྱ་དང་༔ མ་ནི་དགེ་སེམས་བྱམས་མ་ཞེས་
115

བི་མ་སྙིང་ཐིག
བྱའི་བུར༔ བདག་ནི་སྐྱེ་བའི་ལུས་བླངས་ནས ད་ལྟའི་ལུས་ལ་ཐུག་བར་རོ༔ དེ་དུས་ཕུང་པོ་བག་ཆགས་ལ
ད་ལྟའི་རྟགས་འདི་ག་ལ་སྲིད༔ དེ་ཕྱིར་འདི་ལ་རབ་གོས་ནས༔ རྟགས་ནི་འདོད་པ་མེད་བཞིན་འབྱུང་༔ སྔོན་
གྱི་ཕུང་པོ་དར་བའི་དུསཿ སྡེ་སྣོད་རྣམས་ལ་བློ་སྦྱངས་ནས༔ ཐེག་པ་རྣམས་ཀྱི་སྤྲོས་པ་བཅད༔ དེ་ནས་རྡོ་རྗེ་
གདན་དྲུང་ཡོང་༔ ཕྱག་རྒྱ་ཡི་ནི་རྒྱུ་ཆེན་དང་༔ དུས་ཀྱི་འགྲོ་དོན་ཁམས་བསངས་པས༔ ནུབ་ཕྱོགས་འདམ་
བུའི་ཚལ་གནས་ཚེ༔ ནམ་མཁའི་མི་མཇེད་བར་སྣང་ནས༔ རྡོ་རྗེ་སེམས་དཔའ་ཞེས་བྱའི་སྐུ༔ མིག་གི་ཡུལ་
དུ་མངོན་པ་རུ༔ སྣང་བར་གྱུར་ཏེ་ལུང་ཡང་བསྟན༔ རྒྱ་ནག་རིགས་ནི་ཡིན་པར་གྲགས༔ དེ་ནས་གཉིས་ཀྱིས་
སླར་ལོག་ནས༔ སོ་སོའི་གྲོང་ཁང་ནང་དུ་ཡོང་༔ བདག་ནི་ལེ་ལོས་བཅིངས་ཏེ་གཡེངས༔ དེ་དུས་དམ་པའི་
ལུས་མ་བླངསཿ ཕྱིས་ནི་བི་མ་ལ་དང་ཕྲད༔ བདག་ཀྱང་དད་དང་བརྩོན་འགྲུས་སྤྲུག དམ་པའི་བྱིན་རླབས་
སྙིང་ ལ་ ཞུགས༔ ལམ་ ཡང་ ནམ་ མཁའ་ དག་ ལས་ བྱུང་༔ བྱང་ཆུབ་འབྱུང་བའི་ཤིང་དྲུང་དུ༔ བླ་མ་ལ་
དམིགས་ལུས་ཀྱིས་བརྟོལ༔ དམ་པ་ཉིད་ནི་མི་སྣང་བརཿ བདག་ནི་ཤེས་པ་ཡིད་ཡང་འཁྲུགས༔ དེ་ནས་
ཕྱོགས་ནི་ཀུན་ཏུ་བལྟས༔ གཞན་ནི་གང་ཡང་མ་མཐོང་བརཿ བུད་མེད་ལྡེམ་བག་ཆུ་བན་ཁུརཿ དུང་སོ་
འཁོར་བ་སྨིན་མ་གཡུ༔ དཔྲལ་བའི་གཉེར་མ་གྱེན་ལ་ལངས༔ ཤིན་ཏུ་མཚན་ལྡན་གཅིག་ན་རེ༔ དམ་པ་
ངེས་པའི་ལུང་ འདོད་ན༔ བཀྲ་ཤིས་ཁྲི་སྒོར་ སྣང་བར་ འགྱུར༔ ཞེས་བསྟན་བདག་གིས་དེར་ཕྱིན་པས༔
ཐུགས་རྗེའི་མངའ་བདག་ཉིད་དང་ཕྲད༔ བྱིན་རླབས་རིམ་པ་དེ་རུ་ཞུས༔ ཡུན་རིང་སྒྲིབ་པ་མ་སྦྱངས་པར༔
རང་བཞིན་གྱིས་ནི་གནས་སུ་དག༔ སྐུ་གསུམ་རང་ངེས་ལུང་ཡང་ཐོབ༔ ལོ་ནི་བཅུ་བདུན་བར་དག་ཏུ༔ དམ་
པའི་མཛད་ སྤྱོད་རྟེན་འབྲེལ་བལྟས༔ བླ་མ་ འབྱུང་ བ་ རང་ དེངས་ སུ༔ ནམ་མཁའ་ འོད་ ཀྱིས་ བཀང་སྟེ་
གཤེགས༔ བྱིན་རླབས་ཚིག་གི་སྤྲོས་པ་བཅད༔ བླ་མས་ལུང་ཉིད་རབ་བསྟན་པས༔ ཐིག་ལེ་མཆོག་གི་ཡི་གེ་
རྣམསཿ ཁྱེར་ཏེ་བྷ་སིང་ནགས་སུ་ཕྱིན༔ མདོར་ན་མན་ངག་ངེས་པའི་དོན༔ མཁའ་འགྲོ་རྣམས་ཀྱི་གདུང་བ་
བཅད༔ སྐལ་ལྡན་སྙིང་གི་བུ་གཅིག་པོ༔ བི་མ་མི་ཏྲ་ཁྱོད་ལ་གཏད༔ འདི་ལ་རབ་ཏུ་གོམས་པར་མཛོད༔
གལ་ཏེ་འདི་ལ་མ་གོམས་ན༔ མ་སྤྱད་བཞག་པའི་གཏེར་དང་འདྲ༔ དེ་བས་འདི་ལ་གོམས་པ་གཅེསཿ ནམ་
ཞིག་སྐལ་ལྡན་གཉིས་ནས་གསུམ༔ བཞི་ལས་མང་ན་མཁའ་འགྲོས་འཚོད༔ སྙིང་དང་འདྲ་བའི་རིགས་ལ་
གཏོད༔ རང་ གར་ བཏང་ན་ རང་ སྲོག་ འཚིག༔ དེ་བས་ སྙིང་ ལ་ རབ་ཏུ་བརྣོགས༔ ཞེས་ཡེ་ཤེས་མདོས་
གསུངས་སོ༔ རྒྱ་རྒྱ་རྒྱ༔ ལས་ཅན་དེ་དང་འཕྲད་པར་ཤོག༔ རྒྱ་གར་གྱི་མཁས་པ་ཆེན་པོ་བི་མ་ལ་མི་ཏྲས་སྒྲ་
116

གཡུ་ཡིག་ཅན་པོ་ཏི་སྨུག་ཆུང་གི་སྐོར།
རང་འགྱུར་ཏུ་བསྒྱུར་བའོ༔ སྨུག་ནག་ཁྲོས་མའི་རྒྱལ་མོ་ཨེ་ཀ་ཙ་ཏི་དང་༔ དཔལ་མགོན་པོ་ནག་པོ་ལ་གཏད་
དོ༔ སྲུངས་ཤིག༔ རྒྱ་རྒྱ་རྒྱ༔ རྒྱ་གར་སྐད་དུ༔ ས་མུན་ཏྲ་སརྦ་ནོ་པེ་ཀཿ ཀ་ཏ་པ་ཏ་ན་ཧ་ནཱ་མ༔ བོད་སྐད་དུ
སྣང་བ་འདུས་པའི་བཅུད་ཕུར་ཞེས་བྱ་བ༔ བཅོམ་ལྡན་འདས་མངོན་པར་བྱང་ཆུབ་པའི་སྐུ་ལ་ཕྱག་འཚལ་ལོ༔
འཇིག་རྟེན་ཁམས་ན་དཀོན་པའི་རིན་ཆེན་འདི༔ ཕྱི་རབས་རྣལ་འབྱོར་རྣམས་ཀྱི་དོན་ཉིད་དུ༔ བླ་མའི་ལུང་
དང་མཐུན་པར་བདག་གིས་བཀོད༔ སྣང་བ་རྣམས་ཀྱིས་དངོས་ལ་གང་བསྒྲིབས་པ༔ དེ་ཡི་མདོ་རྣམས་
གསལ་བར་བྱ་བའི་ཕྱིར༔ ཚིག་ཉུང་དོན་འདུས་གསལ་བར་གཏན་ལ་དབབ༔ འཁྲུལ་པའི་སྣང་བ་ཉིད་ཀྱིས་
གང་བཅིངས་པ༔ དེ་ཉིད་གྲོལ་བའི་ཐབས་འདི་མཆོག་ཏུ་བཟུང་༔ སེམས་སོགས་ཉོན་མོངས་རྣམས་ཀྱིས་
གང་བསྒྲིབས་པ༔ བར
 དེ་ཉིད་སེལ་བར་འདོད་པའི་སྐལ་ལྡན་རྣམས༔ ཡི་གེ་འདི་ལ་རྟག་ཏུ་གོམས་པར་མཛོད༔
སྣང་བ་ཐམས་ཅད་སྣང་བའི་བདག་པོར་བྱུང་བ་ནི་རྡོ་རྗེ་སེམས་དཔའི་རྡོ་རྗེ་སེམས་དཔའ་ཡིན༔ ཞེས་པ་ནི༔
འགྲོ་དྲུག་འཁྲུལ་པའི་སྣང་བ་མེད་ན་ནི་ཆོས་ཅན་གྱི་གཞི་མེད་པས་ལས་དང་པོ་བས་འགྲོ་དྲུག་འཁྲུལ་པའི་
སྣང་བ་ཙམ་འབྱོངས་པ་ཤིན་ཏུ་གཅེས་སོ༔ ཡེ་ཤེས་སྒྱུ་མའི་སྣང་བ་མེད་ན་སེམས་ཅན་གྱི་ལམ་ཆད་པས་
ལས་དང་པོ་བས་དཔེ་རྣམས་གོམས་པར་བྱ་སྟེ༔ ཡེ་ཤེས་སྒྱུ་མའི་སྣང་བ་ཙམ་ཤེས་པ་གལ་ཆེའོ༔ རིག་པ་
མངོན་སུམ་གྱི་སྣང་བ་མེད་ན་སྐྱེས་བུ་རྣམས་ཀྱིས་འབད་རྩོལ་ཅི་བྱས་ཀྱང་རང་སངས་མི་རྒྱ་བས་རྣལ་འབྱོར་
པ་རྣམས་ཀྱིས་རིག་པ་མངོན་སུམ་གྱི་སྣང་བ་ལ་གོམས་པ་གཅེས་སོ༔ བདེ་གཤེགས་གདུལ་བྱའི་སྣང་བ་
མེད་ན་རྟེན་གྱི་གང་ཟག་རྣམས་སངས་རྒྱས་པའི་དུས་ན་སྤྲུལ་སྐུའི་ཞིང་མི་ཤེས་པས་བདེ་གཤེགས་གདུལ་
བྱའི་སྣང་བ་ལ་རྩལ་རྫོགས་པ་རབ་ཏུ་གཅེས་སོ༔ འཁྲུལ་པ་རང་དག་གི་སྣང་བ་མེད་ན་ཉམས་སུ་བླངས་ངར*
ཀྱང་ཚེ་འདི་རུ་རྟག་མི་ཕྱིན་པས་སྐལ་ལྡན་རྣམས་ཀྱི་འཁྲུལ་པ་རང་དག་གི་སྣང་བ་ལ་ཚད་དུ་ཟིན་པ་རབ་ཏུ་
གཅེས་སོ༔ ཆོས་ཉིད་རང་ཟད་ཀྱི་སྣང་བ་མེད་ན་རྟགས་དང་རྫུ་འཕྲུལ་བསམ་གྱིས་མི་ཁྱབ་པ་ཡོད་ཀྱང་
འབྲས་བུ་ལ་ཐུག་པ་མེད་པས་ན་ཆོས་ཉིད་རང་ཟད་ཀྱི་སྣང་བ་ཟད་སར་རབ་ཏུ་སྐྱོལ་བ་གཅེས་སོ༔ ངོ་བོ་ཀ་
དག་གི་སྣང་བ་མེད་ན་སྐྱེས་བུ་རྣམས་ཀྱིས་འབྲས་བུ་ཟད་སར་བསྐྱལ་ཡང་རིག་པ་འབེམ་གྱིས་གྲོལ་བ་ངོ་མི་
ཤེས་པས༔ འབྱུང་བ་རང་དག་ཏུ་སོང་བའི་སྐྱེས་བུ་རྣམས་ཀྱིས་ངོ་བོ་ཀ་དག་གི་སྣང་བའི་ས་བཟུང་བ་རབ་ཏུ་
གཅེས་སོ༔ རང་བཞིན་ལྷུན་གྲུབ་ཀྱི་སྣང་བ་མེད་ན་སྐྱེས་བུ་དེ་སངས་རྒྱས་ཀྱང་ཐུགས་རྗེས་སེམས་ཅན་གྱི་
དོན་བྱེད་མི་ནུས་པས་རང་བཞིན་ལྷུན་གྲུབ་ཀྱི་སྣང་བ་ལ་གོམས་ཤིང་ངོ་ཤེས་པ་རབ་ཏུ་གཅེས་སོ༔ དེ་ལྟར་
117

བི་མ་སྙིང་ཐིག
སྣང་བ་འདི་དག་རྣམ་པར་དག་པའི་རྟགས་དང་ལྡན་པའི་
སྐྱེས་བུས་སྣང་བ་རྣམ་པ་བརྒྱད་ཀྱི་དོན་ཤེས་ན༔ 
གང་ཟག་ཅེས་བྱའོ༔ འགྲོ་དྲུག་འཁྲུལ་པའི་སྣང་བའི་དུས་ན་སྐྱེས་བུ་རྣམས་ཀྱིས་འདི་ལྟར་ཤེས་པར་བྱའོ༔
སྣང་བ་མཆེད་པར་ཤེས་པ་རྣམས་ཀྱི་སྒོ་ལྔའི་རླུང་ཟད་དེ་རང་དག་པའོ༔ སྣང་བ་ཐོབ་པའི་དོན་ཤེས་པའི་
སྐལ་ལྡན་རྣམས་ཀྱི་ཁ་དོག་དང་དབྱིབས་སུ་འཛིན་པའི་རླུང་ཟད་དེ་འཁྲུལ་པའི་དེ་ཉིད་དུ་ཤེས་པའོ༔ སྣང་
བ་ཉེ་བར་ཐོབ་པའི་རྣལ་འབྱོར་པས་ནི་ཉེ་བར་ལེན་པའི་ཕུང་པོར་འཛིན་པའི་རླུང་ཟད་དེ་སྐུ་ཕྱག་རྒྱ་ཆེན་
པོར་གྲོལ་ལོ༔ དེའི་ཕྱིར་ན༔ མཆེད་དང་ཐོབ་པ་ཉེར་ཐོབ་པ༔ འདི་དག་རླུང་ལ་རྟེན་པའོ༔ མཆེད་པ་རྟོགས་
ཕྱིར་གྲངས་རླུང་ཟད༔ ཕྱག་རྒྱ་ཆེན་པོར་རང་གྲོལ་བའོ༔ ཐོབ་པའི་ས་ནི་སྤུ་ཟེར་ཕྲ་རླུང་སྟོབས༔ ཉེར་ཐོབ་
པས་ནི་བདག་འཛིན་གྲོལ༔ ཞེས་སོ༔ ཡེ་ཤེས་སྒྱུ་མར་སྣང་བའི་དུས་ནི༔ སྐུའི་སྣང་བ་ཚོམ་བུ་ལ་མཁས་པར་
བྱ་བ་དང་༔ ཐིག་ལེའི་སྣང་བ་ལ་མཁས་པར་བྱ་བ་དང་༔ ཡེ་ཤེས་ཀྱི་སྣང་བ་ཟེར་ཐག་ལ་མཁས་པར་བྱ་བ་
དང་༔ འོད་ཀྱི་སྣང་བ་དུམ་བུ་ལ་མཁས་པར་བྱ་བ་ནི་རྣལ་འབྱོར་པ་རྣམས་ཀྱིས་ལམ་མཐོང་བ་ལ་མཁས་
པར་བྱ་བ་སྟེ༔ དེའི་ཕྱིར་ན༔ སྐུ་དང་ཐིག་ལེ་ཡེ་ཤེས་འོད༔ འདི་དག་རྣམས་ལ་སུ་གོམས་པ༔ ཡེ་ཤེས་དག་
པའི་ལམ་ཟིན་པའོ ཞེས་ཏེ༔ ལྔ་ལྔ་ཟུང་དུ་འབྲེལ་བའི་ཚེ༔ རང་ངོ་གནད་ལ་དྲིལ་བ་གཅེསཿ འཕྲོ་དང་འདུ་
དང་འགྱུར་བའི་ཚེ༔ རང་གི་ཤེས་པ་བརྟན་པ་གཅེས༔ སྙིང་ཁར་ཟེར་ཐོག་ཤར་བའི་ཚེ༔ གོང་གི་ཡིད་ཆེས་
བཟུང་བ་གཅེས༔ སྣང་བ་དུམ་བུར་ཤར་བའི་ཚེ༔ མཁས་པས་སྣང་བ་མཆེད་པ་བཟུང་༔ ཞེས་པའོ༔ རིག་པ་
མངོན་སུམ་གྱི་སྣང་བ་ནི༔ ལུས་ངག་གི་སྣང་བ་བཟློག་ལ་སྔོན་དུ་འགྲོ་བའི་རིམ་པ་ལ་མཁས་པར་བྱའོ༔
ཉམས་གོང་ནས་གོང་དུ་འཕེལ་བ་ལ་སྣང་བའི་ཚད་ལ་མཁས་པར་བྱའོ༔ ཆོས་ཉིད་རང་ཟད་ཀྱི་རིག་པ་ངོ་བོ་
ཀ་དག་གི་འདུག་ས་ཤེས་པར་བྱའོ༔ དེའི་ཕྱིར་ན༔ སྒོ་དང་ཡུལ་དང་གནད་དང་གསུམ༔ འདི་གསུམ་ལམ་དུ་
གང་བྱེད་པ༔ འབྱུང་བ་རྣམས་ལས་རང་སར་གྲོལ༔ ཞེས་སོ༔ བདེ་གཤེགས་གདུལ་བྱའི་སྣང་བ་ནི༔ གང་གི་
ཞིང་ཁམས་མཁས་པས་དབྱིངས་རྣམས་ལ་ཚད་ཟིན་པ་དང་༔ གང་གིས་སྐུ་ཡི་སྣང་བ་ལ་མཁས་པས་བདག་
མེད་རྟོགས་པ་དང་༔ མཛད་པའི་སྣང་བ་ལ་མཁས་པ་དང་༔ སེམས་ཅན་གྱི་དོན་ལ་ཐོགས་པ་མེད་པའོ༔
དེའི་ཕྱིར་ན༔ ཁམས་ གསུམ་ ཕ་དང་མཛད་པ་ལ༔ གང་གིས་འདི་གསུམ་མངོན་སྤྱོད་ན༔ སངས་རྒྱས་སྐུ་
གསུམ་མངོན་དུ་ཤེསཿ ཞེས་པས་སོ༔ འཁྲུལ་པ་རང་དག་གི་སྣང་བ་ནི༔ དག་པའི་སའི་སྣང་བ་ལ་མཁས་
པས་ཕུང་པོ་མྱ་ངན་ལས་འདས་པའི་དོན་རྟོགས་པ་དང་༔ དག་པ་དུས་ཀྱི་སྣང་བ་ལ་མཁས་པས་ཡུལ་རྣམས་
[18

གཡུ་ཡིག་ཅན་པོ་ཏི་སྨུག་ཆུང་གི་སྐོར།
མྱ་ངན་ལས་འདས་པའི་དོན་རྟོགས་པ་དང་༔ 
དག་པའི་ཚད་ལ་མཁས་པས་ནི་འབྲས་བུ་མྱ་ངན་ལས་འདས་
པའི་དོན་རྟོགས་པ་དང་༔ དེའི་ཕྱིར་ན༔ ས་དང་ཚད་དང་དུས་ཤེས་ན༔ སྣང་བ་རྣམས་ལ་ཅི་དགར་རོལ
ཞེས་པའོ༔ ཆོས་ཉིད་རང་ཟད་ཀྱི་དགོངས་པ་ནི༔ ཟད་པའི་དུས་ལ་མཁས་པས་འབྱུང་བ་རྣམས་རང་སར་
དག་པ་དང་༔ 
ཟད་པའི་ལུགས་ལ་མཁས་པས་སྐུ་དང་ཡེ་ཤེས་སྟོང་དང་མི་སྟོང་ལ་སོགས་པ་རྣམས་རང་སར་
དག་པའོ༔ དེའི་ཕྱིར་ན༔ དུས་དང་ལུགས་དང་ཚད་རྣམས་ཀྱིས༔ བླ་མའི་མན་ངག་མཐར་ཕྱིན་པའོ༔ ཞེས་
པའོ༔ ངོ་བོ་ཀ་དག་གི་སྣང་བ་ནི༔ 
ངོ་བོའི་སྣང་བ་ལ་མཁས་པས་སྐུའི་དེ་བཞིན་ཉིད་ཀ་ནས་དག་པ་དང་༔
རང་བཞིན་གྱི་སྣང་བ་ལ་མཁས་པས་འོད་དང་ཐིག་ལེའི་དེ་བཞིན་ཉིད་རྣམ་པར་དག་པ་དང་༔ 
ཐུགས་རྗེའི་
སྣང་བ་ལ་མཁས་པས་གཟིགས་སྣང་ཐམས་ཅད་མཁྱེན་པའི་ཡེ་ཤེས་སུ་ཀ་ནས་དག་པའོ༔ 
དེའི་ཕྱིར་ན༔ ངོ་
བོ་རང་བཞིན་ཐུགས་རྗེ་ཡིས༔ བྱས་པའི་དོན་རྣམས་ཆུད་མི་གསོན༔ ཞེས་པའོ༔ རང་བཞིན་ལྷུན་གྲུབ་ཀྱི་
སྣང་བ་ལ་མཁས་པ་ནི༔ འཆར་ལུགས་ཀྱི་སྣང་བ་ལ་མཁས་པ་ནི༔ མཐའ་གང་ལའང་མི་གནས་པར་མྱ་ངན་
ལས་འདས་པའོ༔ དེའི་ཕྱིར་ན༔ འཆར་ལུགས་ཐིམ་ལུགས་གྲོལ་ལུགས་དང་༔ རང་གི་གདིང་དུ་ཆུད་པའོ༔
འཁྲུལ་པ་རྣམས་ནི་རང་དག་པའོ༔ ཞེས་སོ༔ དེ་ལྟར་ན་སྣང་བ་རྣམ་པ་བརྒྱད་ཀྱི་དོན་སྐྱེས་བུས་ཉམས་སུ་
མྱོང་ནས་སངས་རྒྱས་དང་མཉམ་པར་སྦྱོར་བ་ཞེས་བྱའོ༔ སྣང་བ་རིན་པོ་ཆེའི་པྲ་ཁྲིད་ཅེས་བྱ་བ༔ མཁས་པ་
བྱེ་མ་ལ་མུ་ཏྲས༔ 
དུར་ཁྲོད་ཆེན་པོ་རབ་ཏུ་སྣང་བྱེད་དུ་མཁའ་འགྲོ་བདེ་བའི་ཡིད་ཅན་གྱི་དོན་དུ་མཛད་པའོ༔
རྫོགས་སོ༔ རྒྱ་གར་གྱི་མཁས་པ་ཆེན་པོ་བི་མ་ལ་མི་ཏྲས་སྒྲ་རང་འགྱུར་དུ་བསྒྱུར་བའོ༔ 
གུ་རུ་ན་མོ་ཡོ་གི༔
དམ་པ་སངས་རྒྱས་ཀུན་གྱི་ཞལ་མཐོང་བདུད་རྩིའི་རོ་ལྡན་པའི་ 
རོ་ལངས་བདེ་བ་བཅོམ་ལྡན་ལྷ་ཡི་ལྷ་
མཆོག་ཉིད༔ 
སངས་རྒྱས་སྤྲུལ་པ་འགྲོ་བའི་གདུང་བ་སེལ་འཛད་པ༔ 
དམ་པ་བདུད་རྩི་བདེ་བ་ཉིད་ལ་ཕྱག་
འཚལ་བསྟོད༔ དམ་པ་དེ་ཉིད་རྗེས་འཛིན་སྤྲུལ་པའི་སྐུ༔ ཉོན་མོངས་རང་དག་མཁྱེན་པའི་ཐུགས་དང་ལྡན༔
གསུང་གི་འོད་ཀྱིས་འགྲོ་བའི་སྡུག་བསྔལ་གཅོད༔ 
དམ་པ་ཡིད་བཞིན་མྱུ་གུ་དེ་ལ་ཕྱག་འཚལ་བསྟོད༔ དམ་
པའི་གདུང་འཛིན་མཁས་པ་སྡེ་སྣོད་རྣམས་ཀྱི་བདག༔ 
ཐུགས་རྗེ་ཆེན་པོའི་སྤྲུལ་པ་འཛམ་གླིང་ཀུན་གྱི་རྒྱན༔
དྲི་མེད་གསུང་མངའ་འགྲོ་བ་ངལ་གསོའི་གནས༔ 
དམ་པ་ཤེས་རབ་མྱུ་གུ་དེ་ལ་ཕྱག་འཚལ་བསྟོད༔ དེ་རྗེས་
འཛིན་པའི་མཁས་པ་འཇིག་རྟེན་གསུམ་གྱི་མགོན༔ 
རྡོ་རྗེ་སེམས་དཔའི་སྤྲུལ་པ་བདག་བློའི་འཆིང་གཅོད་པ
ཚངས་པའི་གསུང་མངའ་མཁའ་འགྲོ་ཀུན་གྱི་ཡིད་རབ་འཕྲོག 
དམ་པ་བདེ་བའི་མྱུ་གུ་མགོན་ལ་ཕྱག་
119

བི་མ་སྙིང་ཐིག
འཚལ་བསྟོད༔ བདག་གིས་བླ་མ་རྣམས་ལ་བསྟོད་ཕུལ་བས༔ ཕྱི་རབས་རྗེས་སུ་འཇུག་པའི་རྣལ་འབྱོར་
རྣམས༔ ཡིད་ཆེད་དད་པའི་མཆོག་ཏུ་འདི་ཟུང་ཞིག༔ གསང་བའི་མན་ངག་བདག་གི་ཁོང་སྙིང་འདི༔ རྒྱ་ཡིས་
དཔེ་ལས་བོད་ཀྱི་ཡི་གེར་བསྒྱུར བསྟན་ཞིང་བཤད་པའི་རྗེ་བློན་གཉིས་པོ་ཡང་༔ དམ་ཚིག་གཞུང་དང་
ལྡན་ཞིང་དད་ལྡན་ཡང་༔ སྙིང་གི་མན་ངག་མཆོག་འདི་བློས་མ་ཐེངས༔ བསྟན་པའི་བཙས་སུ་ས་ཡི་གཏེར་
དུ་སྦསཿ འདི་ཉིད་ནམ་ཞིག་འབྱུང་བའི་དུས་བྱུང་ན༔ སྐལ་ལྡན་སྙིང་གི་བུ་དང་འཕྲད་པར་ཤོག༔ མཆིམས་
ཕུའི་བྲག་བཙན་རྡོ་རྗེ་དྲག་པོ་རྩལ༔ བཀའ་འདི་སྲུངས་ལ་བསྟན་པའི་བདག་པོ་གྱིས༔ ཆོས་སྐྱོང་མགོན་པོ་
ལེགས་ལྡན་ནག་པོ་ཁྱོད བཀའ་འདི་གཏད་དོ་ཁྱོད་ཀྱིས་ཐུབ་པར་སྲུངས༔ སྨུག་ནག་ཁྲོས་མའི་རྒྱལ་མོ་
སྔགས་ཀྱི་བདག༔ བཀའ་འདི་བཅོལ་ལོ་ཁྱོད་ཀྱིས་དམ་དུ་ཟུང་༔ གལ་ཏེ་དུས་མིན་སྨོན་ལམ་མཐའ་ཟད་
ནས༔ བན་འདྲ་དམ་ཉམས་དག་གིས་འདི་ཁྱེར་ན༔ ཚེ་ལ་བར་ཆོད་སྲོག་ལ་སྔར་གྱིས་ཐོབ༔ སྙིང་ཁྲག་
གཟོགས་ལ་མིག་འབྲས་ཐང་ལ་བྲུལ༔ སྐལ་ལྡན་སྙིང་གི་བུ་དང་འཕྲད་པའི་ཚེ༔ ཞེན་པ་སྤོངས་ལ་དེ་ཡི་སྡོང་
གྲོགས་གྱིས༔ དེས་ཀྱང་རང་རྒྱས་ཐོབ་ལ་སེམས་ལ་བརྣོགས༔ ས་མ་ཡ༔ རྒྱ་རྒྱ་རྒྱ༔ གཐབྱམa
དཔལ་བདེ་བ་ཆེན་པོ་ལ་ཕྱག་འཚལ་ལོ༔ གསང་བ་ཡང་ཞུན་པོ་ཏི་སྨུག་ཆུང་ལ༔ ཆོས་ཀྱི་སྡེ་དང་གྲངས་ནི་
གསལ་བྱའི་ཕྱིར༔ གསང་བའི་དེབས་འདི་ལྷག་དང་ཆད་མེད་པར༔ ཡིད་ཆེས་འཇུག་ཕྱིར་ཡི་གེ་འདི་ལ་ལྟོས༔
བཀོད་པ་ཆེན་པོ་དུམ་བུའི་རྒྱུད་དག་ལས༔ སྐབས་ཀྱི་དོན་ནི་རྣམ་པ་བཅུ་གཉིས་ཡོད༔ རྨོངས་པ་གདུང་བ་
སེལ་བ་ཡིད་ཆེས་ལོ་རྒྱུས་བསྟན༔ དེ་ཉིད་ལ་ནི་གཞུང་དོན་བཅུ་གཉིས་ལས༔ ཞུས་དོན་དང་བོས་སྟོན་པའི་
བྱོན་ཚུལ་བསྟན༔ ཞུས་དོན་གཉིས་པས་འཇུག་སྒོ་གསལ་བར་བྱས༔ གསུམ་པས་བཤད་བྱ་འབྲས་བུའི་དོན་
ཚིག་གིས གཞུང་གི་དོན་ལ་དབྲི་གཞུག་མེད་པར་བསྟན༔ བཞི་པས་ཆོས་ཀྱི་སྡེ་དང་གྲངས་རྣམས་བསྟན༔
ལྔ་པས་དོན་གྱི་གཞུང་རྣམས་གསལ་བར་བཀོད༔ དྲུག་པས་སྙིང་གི་རྒྱུད་རྣམས་བསྡུས་ཏེ་བསྟན༔ བདུན་
པས་སྐལ་ལྡན་ཕྱི་རབས་ལུང་ཡང་བསྟན༔ བརྒྱད་པས་བསྟན་པའི་སྙིང་པོའི་བྱུང་ཁུངས་བསྟན༔ དགུ་པས་
བསྟན་པ་འབྱུང་བའི་ལུང་ཡང་བསྟན༔ བཅུ་པས་འབྲས་བུ་ཐོབ་པའི་གྲངས་ལུང་བསྟན༔ བཅུ་གཅིག་བར་
དོར་སངས་རྒྱས་འབྱུང་ཚུལ་བསྟན༔ བཅུ་གཉིས་རང་བཞིན་སྤྲུལ་སྐུར་དབུགས་འབྱིན་བསྟན༔ དེ་དག་
རྨོངས་པ་གདུང་བ་སེལ་བའི་སྐབས་དོན་ནོ༔ སྐབས་དོན་གཉིས་པས་སེམས་ཉིད་གཏན་ལ་ཕབ༔ གསུམ་པ་
ཡིས་ནི་རྒྱུད་ལུང་གསལ་བར་བྱས༔ བཞི་པ་ཡིས་ནི་ལྷ་རྣམས་མངོན་དུ་བསྒོམས༔ ལྔ་པ་ཡིས་ནི་སྐྱེ་མེད་མན་
12

གཡུ་ཡིག་ཅན་པོ་ཏི་སྨུག་ཆུང་གི་སྐོར།
ངག་བསྟན༔ དྲུག་པ་ ཡིས་ནི་ཆོས་སྐུ་གཏན་ལ་ཕབ༔ བདུན་པ་ ཡིས་ནི་འཁྲུལ་ པའི་དོན་རྣམས་བསྟན༔
བབརྒྱད་པ་ཡིས་ནི་ཉོན་མོངས་རང་དག་བསྟན༔ དགུ་པ་ཡིས་ནི་ལྷག་པའི་བསམ་གཏན་བསྟན༔ བཅུ་པ་ཡིས་
ནི་ཞིང་ཁམས་རང་གནད་བསྟན༔ བཅུ་གཅིག་པས་ནི་བྱ་བྱེད་ལམ་དུ་བླངས༔ བཅུ་གཉིས་པས་ནི་བཀོད་པ་
ཡོངས་རྫོགས་བསྟན༔ དེ་ལྟར་སྐབས་དོན་བཅུ་གཉིས་ཀྱིས༔ བཀོད་པ་ཆེན་པོའི་སྙིང་པོ་རྫོགས༔ གཅེས་
པའི་སྙིང་པོ་འཇམ་དཔལ་བཤེས་གཉེན་མ་ཡིས་རང་དོན་གཏན་ལ་ཕབ༔ 
དཔེ་ཡིས་སྒྲོན་མ་དགའ་རབ་རྡོ་
རྗེ་མ་ཡིས་གཞན་དོན་གཏན་ལ་ཕབ༔ 
འཆི་བ་བརྟག་པ་འཇམ་དཔལ་བཤེས་གཉེན་མས་ནི་རང་གཞན་
གཉིས་ཀྱི་དོན༔ འཆི་བ་བསླུ་བ་ཤི་སཾ་ཧ་མས་ནི་ཕལ་ཆེར་རང་གི་དོན༔ ཡེ་ཤེས་མདོ་ཡིས་ལྟ་བའི་སྙིང་པོས་
འབད་མེད་གྲོལ་བ་བསྟན༔ བི་མ་ལ་ཡིས་རིན་ཆེན་པྲ་ཁྲིད་སྣང་བ་གཏན་ལ་ཕབ༔ དེ་དག་རྣམས་ཀྱིས་པོ་ཏི་
སྨུག་ཆུང་རྫོགས༔ གལ་ཏེ་ཕྱི་མའི་དུས་ཀྱི་སྙིགས་མ་ལ༔ མན་ངག་དུམ་བུའི་དེབ་མཁས་པ་བི་མ་ལས་
མཛད་པ་རྫོགས་སོ༔ ལས་ཅན་གཅིག་དང་འཕྲད་པར་ཤོག༔ དམ་པ་སངས་རྒྱས་ཀུན་གྱི་གདུང་འཛིན་པའི་
རྒྱ་གར་མཁས་པ་ལྔ་ལ་བདག་ ཕྱག་འཚལ༔ བདག་འདྲ་སྨོན་པ་ལྕེ་བཙུན་གྱིས༔ སངས་རྒྱས་རྣམས་ཀྱི་
ཐུགས་རྗེའི་ཉི་མ་འདི༔ 
སྔོན་ནས་སྦྱངས་པའི་སྟོབས་ཀྱིས་བདག་ལ་གཏེར་རྣམས་བབས༔ 
གསང་བའི་རྒྱུད་
ལུང་མན་ངག་ཕྱི་མོ་རྣམས༔ དམ་པའི་སྤྲུལ་པ་ལྡང་མས་བདག་ལ་གཏད༔ ཤིན་ཏུ་དཀོན་པའི་མན་ངག་པོ་
ཏི་བཞི༔ མཆིམས་ཕུ་དགེ་གོང་ཤར་གྱི་ཕ་བོང་འོག༔ 
ལྕགས་ཀྱི་སྣོད་དུ་གདམས་པ་བདག་གིས་བཏོན༔ ཁུ་
ལུང་གད་སྟེང་ཁྱི་རྟག་དབེན་རྩ་ནས༔ གནུབས་ཀྱི་ངན་སྔགས་བརྒྱ་དང་བརྒྱད་ཅུ་སྟེ༔ ཤངས་དང་རྟ་ནག་
འདུས་ པའི་ རི་ཡི་ཟོམ༔ སྤོ་མཐོན་རྫ་ནས་པདྨའི་ཆོས་རྣམས་བཏོན༔ དེ་ལྟར་གཏེར་གྱི་མན་ངག་བཀའ་
འདུས་པའི༔ མན་ངག་ཀུན་གྱི་བདག་པོར་བདག་གྱུར་ཏེ༔ ལུང་བསྟན་ལྡན་པ་བསྟན་པའི་གནས་མ་རྙེད༔
སླར་ལ་ས་ཡི་འོག་ཏུ་སྦ་སྙམ་ནས༔ ལུང་དང་མཐུན་པའི་གཏེར་ཁ་ལྔ་རུ་སྦས༔ འདི་དག་ནམ་ཞིག་འབྱུང་
བའི་དུས་བྱུང་ན༔ སྐལ་ལྡན་ལུང་བསྟན་དེ་དང་འཕྲད་པར་ཤོག༔ ཞྭ་ཡི་མགོན་པོ་ཁྱོད་ཀྱིས་བཀའ་འདི་
སྲུངས༔ རྩེ་ལ་བྱང་ཆུབ་རྒྱལ་བ་ཡུམ་གྱི་ལྷ༔ ཁྱོད་ལ་གཏད་དོ་བཀའ་འདི་དམ་དུ་ཟུང་༔ ཞེས་གསུངས་ནས་
གཏེར་དུ་སྦས་སོ༔ བདག་གིས་འདི་ནས་ཇི་ལྟར་འདུག་པ་བཞིན་ཉམས་སུ་བླངས་པས་གྲུབ་པ་ཡང་དེ་ཁོ་ན་
བཞིན་ཐོབ་པ་ལགས་སོ༔ ས་མ་ཡཱ༔ ན་ར་ཀན༔ རྗེས་འཇུག་རྣམས་ཀྱིས་འདི་ལྟར་ཉམས་སུ་ལོངས་ཤིག༔
འདི་བཞིན་བྱས་ན་འཚང་རྒྱ་བ་ལ་ཐེ་ཚོམ་ཡོད་རེ་ཀན༔ ལྕེ་བཙུན་བདག་གི་མགོ་ཁོས པོ་ཏི་འདི་ལ་འདྲ་
121

བི་མ་སྙིང་ཐིག
མིན་གཉིསཿ མིན་པ་ལ་ཡིན་བྱས་པ་གཅིག་ཀྱང་ཡོད༔ འདི་ནི་ཡང་དག་པའོ༔ དགེ་བར་གྱུར་ཅིག་འགྲོ་བ་
ཐམས་ཅད་ཀྱི་རྒྱུད་ལ་སྙིང་པོའི་བསྟན་པ་རྒྱས་པས་གྲོལ་བ་མྱུར་དུ་ཐོབ་པར་ཤོག མངྒ་ལམྦྷ་ཝནྟ༔
122

མན་ངག་ངེས་པའི་ཁ་བྱང་སོགས།
༄༅། །མན་ངག་ངེས་པའི་ཁ་བྱང་མིང་རྣམ་པར་
བཀོད་པ་ཞེས་བྱ་བ་བཞུགས་སོ། །
མན་ངག
༄༅། །ཐམས་ཅད་མཁྱེན་པ་ཉིད་ལ་ཕྱག་འཚལ་ལོ། །སྐུ་གསུམ་ཉིད་ནི་སྣང་བ་འདི་ཉིད་ལས། །མ་ནོར་
དབང་པོའི་ཡུལ་དུ་གཏན་དབབ་ཕྱིར། །མན་ངག་ཡིག་ཆུང་གསལ་བ་སྙིང་ནོར་གྲགས། །མེ་ལོང་ཉིད་ལ་
བཞིན་བསྟན་ཇི་བཞིན་དུ། །མ་ནོར་འགྱུར་བའི་ས་མེད་གསང་ཆེན་ཉིད། །སྙིགས་མའི་དུས་སུ་གང་ཟག་ལ་
ལ་དག །སྙིང་པོའི་ནོར་ལ་རས་ཆོད་གཟུ་ལུམ་གྱིས། །བརྩམས་ཤིང་མུན་པའི་ནང་དུ་ཁབ་གཏོར་ལྟར། །
མན་ངག་སྙིང་པོ་དཀྲུགས་ཤིང་ལྷག་ཆད་བྱེད། །དེ་རྣམས་ཀྱིས་ནི་བསྣན་ཕྲི་བྱར་མེད་ཕྱིར། །མིང་ངེས་
གསང་བའི་ཁ་བྱང་འདི་ཉིད་ནི། །དམ་པ་རྣམས་ལ་ལུས་ངག་ཡིད་ཀྱིས་ཀྱང་། །རབ་ཏུ་གུས་པས་གསོལ་བ་
བཏབ་ནས་ཀྱང་། །མ་འོངས་སྙིགས་མའི་དུས་སུ་དགོས་སྲིད་པས། །འཁྲུལ་པ་མེད་པའི་བློ་ཡིས་འབྲི་བར་བྱ། །
གསང་བའི་མན་ངག་ཡི་གེ་འདི་ཉིད་ནི། །གཅིག་ལ་གཅིག་དགོས་མ་བུ་མ་ཡིན་ཏེ། །གནད་ཀྱི་མན་ངག་
ངེས་པ་སོ་སོའི་ཐབས། །ངེས་པའི་སྙིང་པོ་མན་ངག་ངེས་པའི་གྲངས། །བླ་མེད་ཡོངས་སུ་རྫོགས་པའི་སྡེ་ཚན་
ལ༑ ༑འདི་དག་ཡི་གེ་གསང་བའི་གནད་དུ་ཕབ། །འདི་ལྟར་མིང་གི་ཁ་བྱང་ངེས་པ་ལ། །གསང་བའི་མན་
ངག་ཁ་བྱང་ཡི་གེ་ནི། །ངེས་པར་གྲངས་སུ་བཅད་ན་འདི་ལྟར་འཆིས། ། རྒྱ་ཆེར་བཤད་པའི་ཡི་གེ་གྲངས་མང་
ཡང་། །རྣམ་པར་བསྡུས་ན་སྙིང་པོའི་དོན་ཉིད་ནི། །བརྒྱ་དང་བཅུ་དགུ་ཉིད་དུ་བཀོད་པ་ལ། །རེ་རེས་ཀྱང་ནི་
གྲོལ་བའི་སྙིང་པོའོ། །ལྟ་བའི་སྐོར་བཞིའི་རྩ་ངེས་དུམ་དུམ་ཁྲིགས་སུ་ལྟོས། །སྟོན་པའི་ལོ་རྒྱུས་ལ་སོགས་པོ་
ཏི་སྨུག་ཆུ་ལྟོས། །འཁྲུལ་ཞིག་གསལ་བའི་མེ་ལོངྐ་ཉིད་དང་འབྱུང་བཞི་གནད་ཡིག་དང་། །རིན་ཆེན་གསེར་
ཐིག་ཉིད་དང་སྣང་བྱེད་སྒྲོན་ཚུ་དང་། །འོད་གསལ་ལྡེ་མིག་ཉིད་དང་ཤེས་བྱ་སྐོར་གསུམ་དང་། །གསང་བའི་
སྡོམ་བྱང་ཉིད་དང་སྒྲ་བརྟགས་འཁོར་ལོ་ཉིད། ། ༈ སྐུ་གསུམ་ལག་ཁྲིད་དང་ནི་མཁའ་འགྲོ་པྲ་ཁྲིད་དང༌། །
བབས་ལུགས་གསུམ་སྐོར་དང་ནི་འཁྲུལ་པའི་སྡོམ་ཡིག་གཉིས། །གསང་ཐིག་ཆེན་པོ་དང་ནི་གསེརུ་བྱང་
བཀོལ་བ་ཉིད། །ལམ་ཁྲིགས་ཆེན་པོ་དང་ནི་ཡེ་ཤེས་ལག་ཕྲད་གཉིས། །བཀའ་ཁྲོལ་ཆེན་པོ་དང་ནི་བསམ་
i23

བི་མ་སྙིང་ཐིག
གཏན་ རང་ གནས་ གཉིས། ། ༈ གསལ་བའི་མེ་ལོང》 ཉིད་ དང་ གསང་བ་ ཉིད་བཀོལ་ གཉིས། །སྣང་བ་
བསྡུས་པ་དང་ནི་གནས་པའི་བྱུང་ཁུངས་གཉིས། །ཁྲེགས་ཆོད་བདུན་པ་དང་ནི་ཐོད་རྒལ་དགུ་པ་གཉིས། །
ལུང་བསྟན་ཆེན་མོ་དང་ནི་གླང་ཆེན་དྲུག་པ་གཉིས། །སྤྱོད་ལམ་བསྡུས་པ་དང་ནི་ལྟ་བའི་གསེར་བཀོད་
གཉིས། ། ༈ པདྨའི་ཀློང་ཡས་དང་ནི་ལྷ་ཡི་ཕྱག་སོར་མ། །གསེར་གྱི་ཨུཏྤལ་ཉིད་དང་དྲན་པ་རྒྱུན་གསྣོད་
གཉིས། །རགས་པ་ཉམས་བླངས་ཉིད་དང་ཕྲ་རྒྱུན་དྲིལ་བུ་གཉིས། །གསལ་བའི་སྒྲོན་མ་ཉིད་དང་སེང་གེ་
རྩལ་སྤྲུག་གཉིས། །ཨ་ཏི་རྣལ་དགོངས་དང་ནི་དགོས་དོན་བཞི་པ་གཉིསུ། ། ༈ རྡོ་རྗེ་ལམ་བསྟན་དང་ནི་
རིན་ཆེན་འོད་འབར་ཉིད། །ལྷག་པའི་འཁོར་ལོ་དང་ནི་ཁྱུང་ཆེན་མཁའ་ལྡིང་གཉིས། །ལྟ་བའི་མིག་སེལ་ཉིད་
དང་བླ་མའི་རིམ་པ་གཉིས། །དྲང་བའི་ཚིག་རྒྱུད་དང་ནི་འཁྲུལ་གཞི་རྩད་ཆོད་གཉིས། །སེམས་ཀྱི་དམིགས་
དྲུག་ཉིད་དང་སྒོམ་པའི་འཁོར་ལོ་གཉིས། ། ༈ དབང་གི་ལྡེ་མིག་ཉིད་དང་དབང་གི་ལས་བྱང་གཉིས། །
སྤྲོས་མེད་དབང་གི་མན་ངག་དག་དང་དབང་གི་རྩ་བུ་གཉིས། །དབང་གི་རིགས་འབྱེད་ཉིད་དང་དབང་གི་ཕྲ་
ཏིག་གཉིས། །འཁོར་ལོ་དྲུག་པའི་དབང་དང་དམ་ཚིག་རབ་འབྱེད་གཉིས། །དབང་བཀོད་ཆེན་པོ་ཉིད་དང་
དབང་སྦྱོར་པྲ་ཁྲིད་གཉིས། ། ༑ རིག་པའི་མེ་ཏོག་ཉིད་དང་གསེར་ལུང་ཆེན་པོ་དང༌། །མན་ངག་རྩ་བ་ཉིད་
དང་ལུང་ཏིག་བཅོ་བརྒྱད་པ། །རིག་པ་དྲུག་པ་དུང་ནི་སེམས་ལུང་སྒོམ་ཁྲིགས་གཉིས། །ཡང་གསང་དྲིལ་བ་
དང་ནི་སྦས་པའི་ཉི་མ་དང་། །འཕྲ་བཀོད་བཅུ་པ་དང་ནི་ལུང་ཡིག་བསྡུས་པ་གཉིས། ། ༈ བདུད་རྩི་ཡང་
ཞུན་དང་ནི་ལུང་གསུམ་འདུས་པ་ཉིད། །གསང་ཆེན་གཡུ་ཡིག་ཅན་དང་མན་ངག་ཕྲ་ཡིག་ཅན། །གསང་བ་
གསེར་ཡིག་ཅན་དང་སྙིང་གཟེར་ཆེ་ཆུང་དང༌། །བསམ་གཏན་ཉལ་བའི་འཁོར་ལོ་དང་ནི་འཕྲུལ་ཡིག་ཆེ་
ཆུང་དང༌། །མཁའ་འགྲོ་མཛོད་དང་འཕོ་བ་ཆེན་མོ་ཉིད། ། ༑ གསང་བའི་གཟེར་བུ་དང་ནི་རྩ་ གནས་
འཁོར་ལོ་དག །བསམ་གཏན་བབས་ལུང་དང་ནི་རིག་པ་སུ་འབྱེད་གཉིས། །སྣང་བ་རྒྱས་འདེབས་ཉིད་དང་
ཡེ་ཤེས་སྦུབས་འཇུག་གཉིས། །ལོ་རྒྱུས་ཆེན་མོ་ཉིད་དང་གསལ་བའི་ཞལ་ནེམས་ཉིད། །ཐེག་པའི་བསྡུས་
ཤན་དང་ནི་གསང་བའི་སྒྲ་ཡིག་གཉིས། །
༈ ཡི་གེའི་སྒྲ་བཤད་དང་ནི་སྒྲ་བཞི་མཚམས་སྦྱོར་གཉིས། །བསྟན་པའི་གོ་ཆུ་མ་དང་འགྱུར་མེད་ཐིག་ལེ་
གཉིས། །དངོས་པོའི་ཁ་བསྒྱུར་དང་ནི་འབྲས་བུ་མངོན་བྱེད་གཉིས། །སྟོང་པའི་མཐའ་འབྱེད་དང་ནི་ནམ་
མཁའ་ལམ་ཁྱེརྨ་གཉིས། །ཐི་བྱ་ཚང་འཇུག་དང་ནི་གསལ་བ་རིན་ཆེན་འོད། ། ༈ ཀ་དག་ཆེན་པོའི་དག་
124

མན་ངག་ངེས་པའི་ཁ་བྱང་སོགས།
ཡིག་དང་ནི་ལྷུན་གྲུབ་ཡི་གེ་གཉིས། །ཤེས་རུབུ་འཁོར་ལོ་དང་ནི་སྨྲ་བའི་མཚོན་རྟེན་གཉིས། །ཡེ་ཤེས་ལྔ་
བསྐོར་དང་ནི་འོད་ཀྱི་ཚུལ་བཤད་གཉིས། །འབྱུང་བའི་གནས་འབྱེད་དང་ནི་སྒྲོན་མའི་ཁུངས་གཅོད་གཉིས། །
ཕྱག་རྒྱསུ་འདུས་པ་དང་ནི་བཀོད་པ་ལྔ་པ་གཉིས། །རྒྱ་མཚོ་ཨར་གཏད་དང་ནི་རླུང་གི་སྡོམ་བྱང་གཉིས། །ངོ་
སྤྲོད་གསུམ་པ་དང་ནི་བབས་ལུགས་བཅུ་གཅིག་པ། །རྨ་བྷིག་ཆེ་ཆུང་དང་ནི་རླུང་གི་སྟེམས་ཡིག་དང་། །རིག་
པའི་གནས་སུ་དང་ནི་མིག་གི་བསམ་གཏན་ནོ། །དེ་ལྟར་མན་ངག་ཡིག་ཆུང་བརྒྱ་དང་བཅུ་དགུ་ནི། །གཅིག་
ལ་གཅིག་བརྟེན་མ་ཡིན་འགལ་མེད་སོ་སོའི་གནད། །ངེས་པར་གང་ཟག་རེ་ལ་ཕན་པ་དང་། །དགོས་པའི་
ཡིག་ཆུང་རྒྱུད་ལ་ཕན་པ་དང༌། །སྙིང་པོ་རབ་ཏུ་བསྡུས་པ་ཉི་ཚེ་ལས། །གནད་མེད་ཡི་གེ་གཅིག་ཀྱང་མ་
མཆིས་སོ། །གསང་ཆེན་དམ་པའི་ཡི་གེ་འདི་དག་ནི། །མཐར་ཐུག་མན་ངག་ངེས་པའི་གནད་ཡིན་པས། །
སྐལ་ལྡན་སེམས་ཀྱི་བུ་ཡིས་ཡིད་ལ་ཆོངས། །སྐུ་གསུམ་ཡེ་ཤེས་ལྔ་ཉིད་ས་ལ་གོམས་པ་ཡི། །ཐབས་ཀྱི་ཡན་
ལག་རྣམས་སུ་འདི་དག་འགྲོ། །ལྷག་པའི་ཡི་གེ་གསང་བའི་གནད་འདི་ཡིས། །གང་གི་དུག་གསུམ་ནད་
རྣམས་འདོན་པར་བྱེད་པའོ། །གསང་བའི་མན་ངག་ཡིག་ཆུང་ངེས་པའི་གྲངས། །སྙིགས་མའི་དུས་སུ་འདི་
ཉིད་དགོས་སྲིད་པས། །མ་འོངས་སྐལ་ལྡན་འདི་ལ་འཇུག་པ་རྣམས། །སྙིང་པོ་དོན་གྱི་ཡི་གེའི་གྲངས་ཉིད་
ལས། །ཐེ་ཚོམ་བློ་ཡིས་སྤྲོས་པ་གཅོད་པའི་ཕྱིར། །མ་ནོར་དམིགས་བསྟན་མན་ངག་ངེས་པའི་གྲངས། །ཐེ་
ཚོམ་བསལ་ཕྱིར་མན་ངག་ངེས་པ་ཡི། །མིང་རྣམས་ངེས་པའི་ཁ་བྱང་འདི་བྲིས་པས། །རང་བཞིན་རྫོགས་པ་
ཆེན་པོའི་དོན་འདི་ལ། །མོས་འཇུག་དད་པའི་སྐལ་བ་ལྡན་པ་ལ། །མུན་པའི་ནང་དུ་སྒྲོན་མེ་བཏེགས་པ་ལྟར། །
ཇི་ལྟར་སྣང་བའི་འོད་ཀྱིས་ཆོས་རྣམས་ཀུན། །རང་བཞིན་མཉམ་པ་ཉིད་དུ་ཤེས་པར་ཤོག །མན་ངག་ངེས་
པའི་ཁ་བྱང་མིང་རྣམ་པར་བཀོད་པ། །སློབ་དཔོན་ཆེན་པོ་བྱི་མ་ལ་མུ་ཏྲས་མཛད་པ་རྫོགས་སོ
Il
 །། སྤྱི།
་ རྒྱ་རྒྱ་རྒྱ། ས་མ་ཡཱ། དགེའོ། ། ། །
125

བི་མ་སྙིང་ཐིག
༄༅། །མན་ངག་དུམ་དུམ་ཁྲིགས་དུམ་བུ་བདུན་ཅུ་
རྩ་བཞི་པ་བཞུགས་སོ། །
མན་ངག་དང་པོ།
༄༅༔ ཟབཅོམ་ལྡན་འདས་དཔལ་རྡོ་རྗེ་འཆང་ཆེན་པོ་ལ་ཕྱག་འཚལ་ལོ༔ 
ཡང་གསང་དུམ་དུམ་ཁྲིགས་
ཁྲིད་གསང་བའི་ཐེམ་ཡིག་གནད་ཀྱི་གལ་མདོ༔ གབ་པ་རྣམས་མངོན་དུ་གཏན་ལ་འབེབས་པར་བྱེད་པ༔
དང་པོ་གཞི་གཏན་ལ་འབེབས་པར་བྱེད་པ༔ གཞི་ཀ་དག་ཆེན་པོ༔ རང་བཞིན་གར་ཡང་རྒྱ་མ་ཆད་པ༔
ཕྱོགས་གང་དུ་ཡང་མ་ལྷུང་༔ རང་བཞིན་དུ་འོད་གསལ་རྒྱ་མ་ཆད་པ་བུམ་པའི་སྐུ་ལྟ་བུ་འོད་ལྔ་མ་འདྲེས་པར་
གསལ་བ༔ ནམ་མཁའི་འཇའ་ལྟ་བུ༔ དེ་ཡང་གསལ་ལ་མ་འགགས་པ༔ གསལ་བྱེད་མ་གྲུབ་དེ་ལྟ་བུ་དེ་ལ་
འཁོར་འདས་གཉིས་ཇི་ལྟར་བྱུང་ན༔ གཞི་དེ་ཡང་དངོས་སྐུ་དབྱིངས་འོད་རིག་ལུ་གུ་རྒྱུད་པ་གསུམ་དུ་ཡེ་ནས་
གྲུབ་པས་ཏེ༔ དཔེར་ན་ཏིལ་ལ་མར་གྱི་གཞི་གྲུབ་པ་ལྟ་བུའོ༔ དེ་ལ་རང་བཞིན་གྱི་དབང་པོ་རྣོན་པོ་དང་༔
རང་བཞིན་གྱི་དབང་པོ་རྟུལ་པོ་གཉིས༔ རང་བཞིན་གྱི་དབང་པོ་རྟུལ་པོ་ནི༔ དཔེར་ན་མེ་ལོང་དུ་བྱད་ཤར་
བ་རང་བྱེད་དུ་མ་ཤེས་པའོ༔ དབང་པོ་རྣོན་པོ་ནི༔ མེ་ལོང་དུ་བྱད་ཤར་བ་རང་བྱད་དུ་ཤེས་པ་ལྟ་བུ༔ གཞི་དེ་
ལ་ཡེ་ཤེས་ཀྱི་རང་རླུང་ཞེས་བྱ་བ་ཉི་ཚན་ལ་སྤུ་འགུལ་བ་ཙམ་ཞིག་ལས་རིག་པ་གཡོས་སོ༔ གདངས་ཕྱིར་
ཤར་བས་རྐྱེན་བཞིས་ཡར་གྲོལ་ཏེ༔ རྒྱུའི་རྐྱེན་གཞི་ལས་འཕགས་གཞི་དངོས་པོའི་གནས་ལུགས༔ བདག་པོའི་
རྐྱེན་རང་ རིག་ པའི་ ལུ་གུ་རྒྱུད་ ཡེ་ ཤེས༔ དམིགས་པའི་རྐྱེན་རང་དུ་ཤེས་པ༔ ཆོས་ཉིད་ཀྱི་ཡུལ་ལ་ཤར་བ་སྣང་ར
མཚུངས་པའི་རྐྱེན་སྐད་ཅིག་མ་ལ་ལོངས་ཚོམ་བུ་དང་བཅས་པ་སྐུ་བཞི་བཅུ་རྩ་གཉིས་སུ་སངས་རྒྱས་པའོ༔ དེ་
ནས་བདུད་བཞི་རང་བཞིན་དུ་ཆོམས༔ རང་སྣང་དུ་ཤེས་པས་ལྷའི་བུའི་བདུད་ཆོམས༔ ཡེ་ཤེས་ཀྱིས་རང་
ལུས་ཟིན་པས་ཕུང་པོའི་བདུད་ཆོམས༔ ཡེ་ཤེས་ཀྱི་ལུས་ལ་ཉོན་མོངས་པ་མེད་པས་ཉོན་མོངས་པའི་བདུད་
ཆོམས༔ ཡེ་ཤེས་ཀྱི་ལུས་ལ་སྐྱེ་ཤི་མེད་པས༔ 
འཆི་བདག་གི་བདུད་ཆོམས་ནས་མྱ་ངན་ལས་འདས་པའོ༔
ལོངས་སྐུ་ནི་ལྷུན་གྲུབ་རིན་པོ་ཆེ་གསང་བའི་སྦུབས་སུ་གྲོལ་ཏེ༔ ལེགས་པར་མྱ་ངན་ལས་འདས་པའོ༔ དེས་
ཡར་གྲོལ་ལུགས་བསྟན་པའོ༔ སྤྱི༔ རང་བཞིན་གྱི་དབང་པོ་རྟུལ་པོ་ལས༔ མེ་ལོང་དུ་བྱེད་ཤར་བ་དེ་རང་
སྣང་དུ་མ་ཤེས་པས༔ དཔེར་ན་གཞན་བྱེད་དུ་ཤེས་པ་ལྟ་བུའོ༔ སྐུ་དབྱིངས་རིག་པ་གཞན་སྣང་དུ་མཐོང་བས༔
126

མན་ངག་ངེས་པའི་ཁ་བྱང་སོགས།
སྐུ་ལས་ལུས་སུ་འཁྲུལ༔ དབྱིངས་ལས་ཡུལ་དུ་འཁྲུལ༔ རིག་པ་སེམས་སུ་འཁྲུལ༔ མར་འཁྲུལ་བ་ལ་ཡང་
རྐྱེན་བཞི་རང་སྣང་དུ་མ་ཤེས་པ་དེ་རྒྱུའི་རྐྱེན༔ གཞན་དུ་ཤེས་པ་བདག་པོའི་རྐྱེན༔ འཁྲུལ་སྣང་དུ་མར་ཤར་
བ་དེ་དམིགས་པའི་རྐྱེན༔ དེ་རྣམས་དུས་མཚུངས་པས་མཚུངས་པ་དེ་མ་ཐག་པའི་རྐྱེན༔ རང་སྣང་དུ་མ་ཤེས་
པས་ལྷའི་བུའི་བདུད༔ ཟག་བཅས་ཀྱི་ཕུང་པོ་བླངས་པས་ཕུང་པོའི་བདུད༔ ཟག་བཅས་ཀྱི་ཕུང་པོ་ལ་ཉོན་
མོངས་པ་ཡོད་པས་ཉོན་མོངས་པའི་བདུད༔ ཟག་བཅས་ཀྱི་ཕུང་པོ་ལ་སྐྱེ་ཤི་ཡོད་པས་འཆི་བདག་གི་བདུད་
བྱུང་བའོ༔ ཨཱི༔ དང་པོ་གཞི་དེ་ལས་འཁོར་འདས་བྱུང་ལུགས་བསྟན་ནས ད་ཟག་བཅས་ལ༔ སྐུ་འོད་རིག་
པ་གསུམ་གནས་ལུགས་སྟོན་པའོ༔ དང་པོ་གཞི་ལ་ཇི་ལྟར་གནས་པ་ལྟར་ཟག་བཅས་ལ་གནས་ཏེ༔ སྐུ་འོད་
རིག་པ་གསུམ་ཡར་གྲོལ་བས་སྐུ་གསུང་ཐུགས༔ མར་འཁྲུལ་པས་ལུས་ངག་ཡིད་གསུམ༔ གནས་གང་ན་
གནས་ན་ཀུན་ཏུ་བཟང་པོའི་གྲྭའུ་ཁ་སྦྱོར་ཞེས་བྱ་བ༔ ཙིཏྟ་འོད་ཀྱི་གྲྭའུ་ན་སྐུ་ཡུངས་འབྲུ་ཙམ ཞི་བའི་སྐུ་ལ་
ཁྲོ་བོའི་དབུ་རྒྱན་དུ་བཞུགས་སོ༔ ཡབ་ཡུམ་གྱི་ཚུལ་དུ་བཞུགས་སོ༔ དུང་ཁང་ན་ཁྲོ་བོའི་སྐུ་བཞུགས་སོ༔ ཞི་
བའི་སྐུ་ལམ་དར་དཀར་གྱི་སྐུད་པ་ཙམ་ནས་ལམ་བྱུང་ངོ་༔ སྒོ་མིག་གི་དབང་པོ་ནས་ཐོན་ནས་ཡུལ་ཆོས་
ཉིད་ཀྱི་ནམ་མཁའ༔ རང་ལངས་པའི་མགོའི་ཁྲུ་གང་ན་གནས་ཏེ༔ ལུ་གུ་རྒྱུད་འཆར་ཏེ་ལུ་གུ་རྒྱུད་ཀྱི་ཚིགས་
ལའང་སྐུའི་སྣང་བ་འཆར་ཏེ༔ རང་གི་ངོ་བོ་རྩ་ནས་ཐིག་ལེ་དང་༔ ཐིག་ལེའི་ནང་དུ་ཞལ་རས་ཀྱི་སྣང་བ་
འཆར་བ་སྟེ༔ རང་བཞིན་རྩ་ཕྲན་ནས་འོད་དང་ཐིག་ཕྲན་འཆར་བ་དེ་ཐུགས་རྗེ་ཀུན་ཁྱབ་སྣང་སྲིད་ཞིང་
ཁམས་སུ་འཆར་བའོ༔ སྤྱི མིག་ནས་སྐུ་འོད་རིག་པ་གསུམ་འཆར་ཏེ༔ གསལ་བ་ཟང་ཐལ་སྒྲིབ་གཡོགས་
ཐམས་ཅད་དང་བྲལ་བས་རིན་པོ་ཆེ་མན་ཤེལ༔ སྐུ་འོད་རིག་པ་གསུམ་གཏན་ལ་འབེབས་པས༔ འཁོར་
འདས་ཀྱི་འབྲེལ་ཐག མྱང་འདས་ཀྱི་ལམ༔ དེ་ཉམས་སུ་ཇི་ལྟར་བླངས་ན༔ དབྱིངས་ཀྱི་ནང་ན་ལུ་གུ་རྒྱུད་
འདུ་འབྲལ་མེད་པར་ཉམས་སུ་བླངས༔ དེ་ཉམས་སུ་ལོངས་པའི་ཚད་ལུས་ངག་གི་ཞེན་པ་རང་ཟད༔ སྐུ་
གསུམ་གྱི་ཞེན་པ་ལས་འདས་པའོ༔ སྤྱི༔ དེ་ཡང་དབྱིངས་རྣམ་པར་དག་པའི་སྒྲོན་མ་ཨ་ཝ་དྷུ་ཏི་ན་གནས་སོ༔
དེ་ཡང་འོད་ལྔ་སྐུ་དང་བཅས་པ་གནས༔ ཐིག་ལེ་སྟོང་པའི་སྒྲོན་མ་ཆོས་ཉིད་དག་པའི་རྩ་ལ་གནས༔ དཔེར་
ན་ཉའི་མིག་ལྟ་བུའོ༔ འོད་ཀྱི་ཐིག་ལེར་གནས༔ ཤེས་རབ་རང་བྱུང་གི་སྒྲོན་མ་སྐྱོན་ཡོན་འབྱེད་པའི་རྩ་ལ་
གནས༔ དེ་ཡང་སྟོང་པ་འགྱུར་མེད་དང་བཅས་པར་གནས༔ དཔེར་ན་སྤུ་གྲི་ལྟ་བུའོ༔ རྒྱང་ཞགས་ཆུའི་སྒྲོན་
མ་མིག་ལ་གནས༔ མཐོང་བ་མ་འགགས་པར་གསལ་ལོ༔ སྒྲོན་མ་དེ་རྣམས་ཐམས་ཅད་མིག་ནས་འཆར་ཏེ
127

བི་མ་སྙིང་ཐིག
དབྱིངས་རྣམ་པར་དག་པའི་སྒྲོན་མ་ནི༔ བར་སྣང་གི་འཇའ་གུག་པ་ལྟ་བུར་ནམ་མཁའ་ལ་འཆར་ལཿ དེ་
ཡང་གོམས་པ་ཚད་དུ་ཕྱིན་ན་ཡེ་ཤེས་སྐུ་དང་འོད་ལ་འགག་པ་མེད་པར་འཆར་རོ༔ ཐིག་ལེ་སྟོང་པའི་སྒྲོན་མ་
ནི་རྨ་བྱའི་མདོངས་ལྟ་བུར་འཆར་ཏེ༔ དེ་ནི་དབྱིངས་ཀྱི་སྒྲོན་མ་ཉམས་སུ་བླངས་པའི་དུས་ན་གོམས་པ་
མཐར་ཕྱིན་པའི་རྟགས་འོད་དང་ཐིག་ལེར་འཆར་བའི་རྟགས་སུ་བསྟན༔ ཤེས་རབ་རང་བྱུང་གི་སྒྲོན་མ་ནི༔
སྐྱོན་དང་ཡོན་ཏན་ཐམས་ཅད་སེལ་ལོ༔ 
རིག་པ་གཉིས་མེད་སྐུ་ནི་ཚངས་པའི་བུ་ག་ནས་འབྱུང་བའོ༔ སྐུ་
རུ་འཆར་རོ༔ དོན་རང་གི་ལུས་ལ་གནས༔ རྟགས་དངོས་སུ་འཆར་བའི་སྒྲོན་མ་གཉིས༔ དབྱིངས་ཀྱི་སྒྲོན་མ་
དང་ཐིག་ལེ་སྟོང་པའི་སྒྲོན་མའོ༔ འབྲས་བུ་ཅིར་སྣང་འོད་ཀྱི་སྐུར་ཤར༔ རྟོགས་པ་ནི་རང་ལས་བྱུང་བར་
རྟོགསཿ མཐར་ཕྱིན་པའི་ལམ་སྐྱེ་མེད་ཀྱི་སངས་རྒྱས་ཐོབ་པའོ༔ 
རང་ལ་ཡེ་ཤེས་ཕྱོགས་མེད་དུ་འཆར་བའོ༔
དེ་རང་ལ་གནས་པའོ༔ སྤྱི༔ དང་པོ་གཞི་ལས་འཕགས་གཞིའི་སྣང་བ་འགག འཁྲུལ་བའི་སྣང་བ་མ་ཤར་
བའི་དུས་ན་གཞོན་ནུ་བུམ་པའི་སྐུ་ཞེས་བྱ་བ་རྒྱ་མ་རལ་དེ་ལསཿ འཛིན་བྱེད་ཀྱི་ཤེས་པས་བློ་དང་བཅས་
པས་རྟའི་རྔ་མ་ཙམ་ཞིག་བྱུང་༔ བར་དེར་སྣང་བ་སེང་མ་སང་མཿ ཤག་མ་ཤིག་མ༔ ཁྲལ་མ་ཁྲོལ་མ༔ འགྱུ་
འཕྲིག༔ འགུལ་འཕྲོ་ཡེད་ཡེད་སྡངས་ལམ་པ་སོགས་འབྱུང་ངོ་༔ 
དེ་ནི་རྡོ་རྗེ་སེམས་དཔའ་ཡིད་རང་བྱུང་གི་
ཡེ་ཤེས་བྱ་བའོ༔ དེ་ལས་འཁྲུལ་པ་དུ་མར་འཁྲུལ་པ་བྱུང་ངོ་༔ སྤྱི༔ ད་ནི་ཐིག་ལེའི་གནས་ལུགས་བསྟན་ཏེ༔
རིན་པོ་ཆེ་ཤེལ་དཀར་རྒྱུས་པའི་རྩ་ནང་ན་དབྱིངས་རྣམ་པར་དག་པའི་ཐིག་ལེ་གནས་ཏེ ཆེ་ཆུང་གི་ཚད་ནི་
སྲན་མ་ཙམ་དུ་གནས་ཏེ༔ དེ་ཡང་ཁ་དོག་ལྔའོ༔ འོད་ཟེར་དུ་འཕྲོ༔ སྐུ་དང་བཅས་ སོ༔ ཙིཏྟའི་རྩེ་མོ་ན་
གནས་སོ༔ 
རིན་པོ་ཆེ་ཤེལ་གྱི་སྦུ་གུ་ཅན་ན་དབྱིངས་ཀྱི་ཐིག་ལེ་གནས་ཏེ༔ 
དེ་ཡང་ཆེ་ཆུང་གི་ཚད་སྲན་ཆུང་
ཙམ་དུ་གནས་སོ༔ ཁ་དོག་དཀར་པོ་འོད་ཟེར་ཆ་ཙམ་དུ་གནས་སོ༔ ཙིཏྟའི་གཡས་ནས་འབྱུང་ངོ་༔ རིན་པོ་
ཆེ་དྲ་བ་འདུས་པའི་ནང་ན༔ ཀུན་ཏུ་བཟང་པོའི་ཐིག་ལེ་གནས་ཏེ༔ ཆེ་ཆུང་ནི་ཡུངས་འབྲུ་ཙམ་དུ་གནས་སོ༔
ཁ་དོག་དམར་པོར་གནས་སོ༔ འགྲོ་འོང་དང་བཅས་པའོ༔ ཙིཏྟའི་སྐེད་པ་ནས་འབྱུང་བའོ༔ ཐིག་ལེ་ལྔའི་
ཚོམ་བུ་དང་བཅས་པའོ༔ རིན་པོ་ཆེ་སྟོང་པ་སང་གི་ནང་ན་ཆོས་ཉིད་ཀྱི་ཐིག་ལེ་གནས་ཏེ༔ ཆེ་ཆུང་སྐྲའི་རྩེ་མོ་
ཙམ༔ ཁ་དོག་སེར་པོ༔ སྤྲོ་བསྡུ་མེད་པ་ཙིཏྟའི་སྐེད་པ་ནས་འབྱུང་༔ རིན་པོ་ཆེ་ལས་རབ་རྫོགས་པའི་རྩ་ན་ཡེ་
ཤེས་ཀྱི་ཐིག་ལེ་གནས་ཏེ༔ ཆེ་ཆུང་ཏིལ་འབྲུ་ཙམ་དུ་ཁ་དོག་དམར་སེར༔ འགྲོ་འོང་མེད་ཅིང་ཙིཏྟའི་རྩ་བ་
ནས་འབྱུང་༔ རིན་པོ་ཆེ་དར་དཀར་སྣལ་མ་ལྟ་བུའི་རྩ་ལ༔ ཡེ་ཤེས་ཆེན་པོའི་ཐིག་ལེ་གནས་ཏེ༔ ཆེ་ཆུང་རྟ་རྔ་
i28

མན་ངག་ངེས་པའི་ཁ་བྱང་སོགས།
བཅུར་གཤགས་པ་ཙམ༔ ཁ་དོག་སྔོན་པོར་གནས༔ འགྲོ་འོང་ལྟར་སྣང་བའོ༔ ཙིཏྟའི་འདབས་ནས་འབྱུང་ངོ་༔
དེ་རྣམས་ཀྱི་ལམ་མིག་ནས་འཆར་རོ༔ ཨི༔ ད་ནི་རིག་པའི་ཡེ་ཤེས་རང་ལ་ཡོད་ལུགས་བསྟན་ཏེ༔ དེ་ཡང་
རིག་པའི་ཡེ་ཤེས་ཆེན་པོ་དེ༔ རང་གི་གཟུགས་ཀྱི་ཕུང་པོ་ལ་བརྟེན་ཏེ༔ གནས་ནི་སྙིང་གི་དཀྱིལ་ན་གནས༔
དེ་ཡང་འདི་ལྟ་སྟེ༔ ཀུན་ཏུ་བཟང་པོ་གའུ་ཁ་སྦྱོར་གྱི་དགོངས་པ་ཞེས་བྱ་སྟེ༔ སྙིང་རིན་པོ་ཆེ་ཟུར་བརྒྱད་པའི་
ནང་ན༔ ཡེ་ཤེས་ཀྱི་འོད་ཚོན་གྱི་དྲུ་གུ་བསྡོགས་པ་ལྟ་བུའི་ནང་ན༔ ཞི་བའི་སྐུ་ཡུངས་འབྲུ་ཙམ་རང་རང་འོད་
དང་བཅས་ནས་གནས་སོ༔ དེ་ཡབ་ཡུམ་གྱི་ཚོམ་བུར་གནས་སོ༔ དེ་ཡང་སྐུ་དེ་རྣམས་འགུལ་བའི་དུས་སུ་
ཨིག་ཟེར་ནས་ཨིག་གུའི་སྒྲ་འབྱུང་ངོ་༔ དེ་ནི་འོད་དང་སྐུའི་གནས་ལུགས་སོ༔ སྤྱི༔ ལུ་གུ་རྒྱུད་ནི་གསལ་བ་
རང་ཤེས་ཀྱི་དགོངས་པར་ཡེ་ཐོག་མ་ནས་བཞུགས་སོ༔ ཕྲ་བའི་ཚད་རྟ་རྔ་ལ་མདུད་པ་བྱས་པ་ལྟ་བུའོ༔
གཟུང་བར་དཀའ་ལ་འགྲོ་འོང་དང་བཅས་པར༔ མིག་གར་འགུལ་བའི་ཕྱོགས་སུ་འགྲོ་བའོ༔ དེ་བཟུང་བར་
བྱས་ཏེ༔ ཆོས་སྐུའི་ལྟ་སྟངས་ཀྱིས་གྱེན་ལ་སྨིན་ཕྲག་ཏུ་མིག་དང་ཤེས་པ་རྩེ་གཅིག་ཏུ་དྲིལ་ལ་བཟུང་ངོ་༔
ཟིན་པ་དང་དབྱིངས་ཀྱི་སྣང་བར་འཆར་ཏེ༔ དེ་གཉིས་འདུ་འབྲལ་མེད་པ་ལ་དགོངས་པ་གནས་པར་བྱའོ༔
སྤྱི༔ ནམ་མཁའ་སྟོང་པ་ལ་རིག་པ་སྟོང་པ་སྣང་བ་ཡིན་པས༔ འདི་ནི་ཡུལ་སྟོང་པ་ལ་ངོ་བོ་ཉིད་རང་དག་ཅིང་
གནས་པ་ཞེས་བྱ༔ འདི་ནི་ཐོག་མ་ནས་སྟོང་པ་ཉིད་ཀྱི་སྣང་བ སྟོང་པ་ཉིད་དུ་གྲོལ་བ་ཞེས་བྱ་སྟེ༔ ཡུལ་
སྟོང་པ་ལ་རིག་པ་གསལ་བར་ཤར་བས༔ གསལ་སྟོང་དབྱེར་མེད་སྣང་བ་རང་དག་ཡིན་ཏེ༔ དག་པ་ཟུང་
འཇུག་གི་དགོངས་པ་ཞེས་བྱ༔ རིག་པ་ལུ་གུ་རྒྱུད་ནི་གསལ་བ་རང་ཤེས་ཀྱི་རྒྱལ་པོ་ཞེས་བྱ་བ་ཡེ་ཐོག་མ་
ནས་བཞུགས་པ་ཡིན་ཏེ༔ སངས་རྒྱས་པའི་སྣང་བ་དང་དབྱེར་མི་ཕྱེད་པར་བཞུགས་ཚུལ་ལ་ཁྱད་མེད༔ སྣང་
ཚུལ་རྒྱུན་དུ་ཕྱེ་བའོ༔ དེའི་དབང་པོའི་མངོན་སུམ་རིག་པ་ཟང་ཐལ་ཞེས་བྱ་སྟེ༔ རིག་པ་ཉིད་ཉམས་སུ་མྱོང་
དུ་ཡོད་པས་སོ༔ སྤྱི༔ རང་གི་ངོ་བོ་དང་སྦྱོར་ན༔ ངོ་བོ་རིག་པས་ཏེ་རང་གིས་རང་རིག་པ་དང་༔ རང་བཞིན་
འཆར་ཚུལ་དུ་བཞུགས་པས༔ དེ་ལ་སྐུ་དང་ཡེ་ཤེས་དང་༔ འོད་དང་ཐིག་ལེ་རྣམས་སུ་ཤར་བའོ༔ ཐུགས་རྗེ་
འཆར་བྱེད་དུ་བཞུགས་པས༔ དབྱིངས་དང་རིག་པ་ཡུལ་དང་དབང་པོ་རྣམས་རང་སྣང་བའོ༔ སྤྱི༔ རང་ལ་
གནས་ས་དང་སྦྱར་ན༔ ངོ་བོ་ཙིཏྟ་ན་ཞི་བའི་སྐུ་ལྔ༔ དུང་ཁང་ན་ཁྲོ་བོའི་སྐུ་ལྔ་ཡབ་ཡུམ་གྱི་ཚུལ་དུ་བཞུགས༔
རང་བཞིན་ནི་རྩ་གནས་ན་ཐིག་ལེ་དང་ཐིག་ཕྲན་དུ་གནས༔ ཐུགས་རྗེ་འོད་ལྔ་གསལ་བར་བཞུགས་སོ༔ ངོ་
སོབོ་སྟོང་པ༔ རང་བཞིན་གསལ་བ༔ ཐུགས་རྗེ་མ་འགགས་པའོ༔ སྤྱི༔ མིག་དང་ནམ་མཁའ་སྤྲད་པས་ཡུལ་
12

བི་མ་སྙིང་ཐིག
དང་གཟེར་ཐེབས་ཏེ༔ མི་འགྱུར་བའི་གནད་དང་༔ ནམ་མཁའ་དང་རིག་པ་ངོ་སྤྲད་པས་རང་ངོ་ལ་གཟེར་
ཐེབས་ཏེ༔ རིག་པ་ཉིད་ལྷག་མཐོང་དུ་ཤེས་པའི་གནད་དང་༔ དེ་ཉིད་འདུ་འབྲལ་མེད་པར་སྐུ་གསུམ་རང་
ཟད་ཀྱི་ཉམས་སྐྱེའོ༔ ཨཱི༔ འདི་ལྟར་ཉམས་སུ་བླངས་པའི་སྐྱེས་བུ་གོམས་ སྟོབས་ཀྱིས་གནད་བསྟན་མི་
དགོས་པ་ནི༔ ཆོས་ཉིད་སྤྲོས་པ་དང་བྲལ་བའོ༔ སྤྱི༔ བརྗོད་པ་གང་གིས་ཀྱང་ཐོག་ཏུ་མི་ཕེབས་པའོ༔ རིག་
པ་གནས་པ་ནི་རིག་པ་ལ་རྣམ་པར་རྟོག་པས་མ་བསླད་པ་སྟེ༔ དངོས་པོ་གང་དུའང་མ་ཆད་པའི་རིག་པ་ཡིན་
པས་ན་སྣང་སྟོང་དུ་ཡོད་པའོ༔ ༔ འདི་ལ་བརྩོན་པར་བྱས་པ་རིག་པའི་ལུ་གུ་རྒྱུད་ཉིད་ལ་རྣམ་པར་གནས་
པ་ཁོ་ནའོ༔ དབྱིངས་ལ་བརྟན་པར་བྱ་བའི་ཕྱིར༔ སྣང་བ་ཀུན་ལ་རང་གཟེར་གདབ༔ རིག་པ་བརྟན་པར་བྱ་
བའི་ཕྱིར༔ ངོ་བོ་ཉིད་ལ་རྣལ་དུ་དབབ༔ ལྟ་བ་བརྟན་པར་བྱ་བའི་ཕྱིར༔ རྟག་ཏུ་ལུ་གུ་རྒྱུད་ལ་གཟིར༔ ཤེས་
པ་བརྟན་པར་བྱ་བའི་ཕྱིར༔ རིག་པ་དབྱིངས་སུ་བཙོན་དུ་གཟུང་༔ ལུས་ནི་བརྟན་པར་བྱ་བའི་ཕྱིར༔ འདུག་
སྟངས་རྣམས་ལ་རབ་ཏུ་སྦྱང་༔ ངག་ནི་བརྟན་པར་བྱ་བའི་ཕྱིར༔ རྟག་ཏུ་ལྐུགས་པ་ལྟ་བུར་གནས༔ སེམས་ནི་
བརྟན་པར་བྱ་བའི་ཕྱིར༔ རྟག་ཏུ་ལུ་གུ་རྒྱུད་ལ་བལྟ༔ སྣང་བའི་འཁྲུལ་པ་ཀུན་གཅོད་ཕྱིར༔ སྟོང་པ་ཉིད་ལ་
གོམས་པར་བྱ༔ འདི་ལྟར་ཉམས་སུ་ལེན་པའི་མི༔ སངས་རྒྱས་རྣམས་དང་ཉེ་བ་ཡིན༔ དེ་ ཕྱིར་འདི་ལ་
གོམས་པར་བྱ༔ སྤྱི༔ ལུ་གུ་རྒྱུད་ཀྱི་རྩེ་ལ་ཐིག་ལེ་འཁར་ཕོར་ལྟ་བུ་གསུམ་འབྲེལ་དུ་སྣང་བའི་དུས་ན༔ ཆོས་
ཉིད་སུམ་ཆ་ལ་དབང་ཐོབ་པས༔ མངལ་དུ་མི་འཇུག་པའི་གནད་དང་༔ ཐིག་ལེའི་ནང་དུ་སྐུ་རྐྱང་པ་རེ་རེ་
སྣང་བའི་དུས་ན༔ རིག་པ་དབྱིངས་ཀྱི་གཟེར་ལ་ཐེབས༔ ཐིག་ལེ་རེ་རེའི་ནང་དུ་སྐུ་ལྔ་ལྔ་ཤར་བའི་དུས་ན
སྐུ་གསུམ་ཞེན་པ་ཆོད་དོ༔ སྐུ་གསུམ་ལམ་དུ་བྱས་པའི་གནད༔ རིག་པ་རྟོག་མེད་དངོས་པོ་འོད་དང་ཁྱིམ་
དང་ཐིག་ལེའི་ནང་དུ་ཕྱེད་སྐུ་འཆར་རོ༔ སྤྱི༔ རང་གི་ལུས་མི་སྣང་སྟེ་སྐབས་སུ་འོད་ཀྱི་སོར་མོ་སྣང་བའི་དུས་
ན༔ ཆོས་སྐུའི་སྒྲོ་འདོགས་ལམ་དུ་ཆོད༔ ཐིག་ལེ་སྟོང་པའི་སྒྲོན་མ་ལ་ལྔ་ལྔར་ཤར་བའི་དུས་ན་ལོངས་སྐུའི་
སྒྲོ་འདོགས་ལམ་དུ་ཆོད༔ ལུས་ངག་ཡིད་གསུམ་གྱི་གནད་གཏན་ནས་གཟིར་བས་སྤྲུལ་སྐུའི་སྒྲོ་འདོགས་
ལམ་དུ་ཆོད༔ སྐུ་གསུམ་གྱི་སྒྲོ་འདོགས་ཆོད་པའོ༔ སྤྱི༔ འབྱུང་བ་དྭངས་སྙིགས་ཕྱེད་པའི་ཚད༔ ཕྱིའི་སྣང་བ་
འགགས་ཏེ་འོད་དུ་སྣང་བ་ཡིན༔ ཆོས་ཅན་དང་ཆོས་ཉིད་ཕྱེད་པའི་ཚད༔ དབྱིངས་སྨིན་མཚམས་ལས་བྲལ་
བའི་ཚེ་ཡིན༔ སེམས་དང་ཡེ་ཤེས་ཕྱེད་པ་ནི༔ རིག་པ་ལ་ཉིན་མཚན་མེད་པ་ཡིན༔ ཀུན་གཞི་དང་ཆོས་སྐུ་ཕྱེད་
པ་ནི༔ གདོས་བཅས་མི་སྣང་བ་ཡིན༔ ཡིད་དང་ཤེས་རབ་ཕྱེད་པ་ནི་སྣང་བ་སྣ་ཚོགས་སུ་ཤར་བ་ཡིན་ནོ༔ སྤྱི
130

མན་ངག་ངེས་པའི་ཁ་བྱང་སོགས་
དབྱིངས་ཀྱི་སྒྲོན་མ་སྨིན་མཚམས་ལས་བྲལ་བའི་དུས་ན༔ འཁོར་འདས་གཉིས་ཀ་རྒྱབ་གྱེས་པ་ཡིན༔
མངལ་དུ་མི་འཇུག༔ དབྱིངས་དང་རིག་པ་ཉིན་མཚན་མེད་པའི་དུས་ན་འཁོར་འདས་གཉིས་སུ་མེད་པ་
ཞེས་བྱ་སྟེ༔ འཁོར་བ་ཉིད་མྱང་འདས་སུ་གྲོལ་བ་ཡིན་ནོ༔ ཨཱི༔ ཆོས་ཉིད་མངོན་སུམ་གྱི་སྣང་བ་ནི༔ མིག་
ནམ་མཁའ་རིག་པ་གསུམ་འབྲེལ་བ་ལ་བྱཱ ཉམས་གོང་འཕེལ་གྱི་སྣང་བ་ནི༔ དང་པོ་སྨིན་ཕྲག་ནས་ཁྲུ་གང་
ན་འཆར་རོ༔ སྲན་མ་ཙམ་རིལ་མ་ཙམ་འཆར་ཏེ༔ དེ་ལ་ཉམས་སུ་བླངས་པས་ཐིག་ལེ་ཁ་དོག་ལྔར་གྱུར་ཏེ༔
དེ་ལ་དབྱིངས་ཀྱི་སྣང་བ་འཆར་རོ༔ དེ་ཉམས་སུ་བླངས་པས་སྣང་བ་ཙམ་འོད་དུ་འཆར་རོ༔ རིག་པ་ཚད་ལ་
ཕེབས་པ་ནི༔ དེ་ནས་འོད་དེ་རྣམས་ཀྱང་སྐུ་དང་ཐིག་ལེར་འཆར་ཏེ༔ དེ་ནས་སྐུ་དེ་རྣམས་ཀྱང་ལྔ་ལྔར་སྣང་
བ་ནི་རིག་པ་ཚད་ཕེབས་ཀྱི་སྣང་བའོ༔ ཆོས་ཉིད་ཟད་པའི་སྣང་བ་ནི༔ གང་གི་ངོ་བོར་ཡང་གྲུབ་པ་མེད་ཅིང་༔
འདི་ལྟར་ཡིན་ནོ་བར་གྲུབ་པ་མེད་པའི་དུས་ན་ལུས་ངག་ཡིད་གསུམ་གྱི་ཞེན་པ་ཟད་དེ༔ རིག་པ་རང་གི་ངོ་
བོ་རྡོ་རྗེ་ལུ་གུ་རྒྱུད་ཆེན་པོ་བཞུགས༔ འདིར་ནི་སྐུ་གསུམ་གྱི་ཞེན་པ་རང་ཟད་སྐུ་ལས་འདས་པའོ༔ སྤྱི༔ དང་
པོ་མི་འགུལ་བ་གསུམ་གྱི་གཞི་བཅའ༔ ལུས་འདུག་སྟངས་ལས་མ་འགུལཿ རིག་པ་ནམ་མཁའ་ལས་མ་
འགུལཿ མིག་གཟིགས་སྟངས་ལས་མ་འགུལ་བའོ༔ སྡོད་པ་གསུམ་གྱི་ཚད་གཟུང་བ༔ ཕྱི་སྣང་བ་ལ་སྡོད་པ་
ནི༔ རླུང་ཟད་པས་འོད་སྣང་བ་གར་གཏད་དུ་སྡོད༔ ནང་ཕུང་པོ་སྡོད་པ་ནི༔ འཇིག་རྟེན་གྱི་བྱ་བ་ལ་མི་འཇུག
གསང་བ་རླུང་སེམས་སྡོད་པ་ནི༔ རླུང་གར་གཏད་དུ་འདྲོངས་སོ༔ ཚད་རྨི་ལམ་གྱིས་གཟུང་བ༔ རབ་རྨི་ལམ་
རྒྱུན་ཆད༔ འབྲིང་རྨི་ལམ་ལ་རྨི་ལམ་དུ་ཤེས༔ ཐ་མ་རྨི་ལམ་འགྱུར་ནས་འོང་ངོ་༔ སྤྱི༔ དབང་པོ་གནད་སྡུད་
ཉི་མ་དམར་ཐག་ཆད་པ་མ་ཤེས་ན༔ དགོངས་པ་རྩེ་གཅིག་གིས་བག་ཆགས་དང་མཚན་མ་སྡུད་མི་ནུས་སོ༔
ཤེས་བྱ་བུམ་སྲོད་འཁོར་ནས་ནམ་གུང་སུམ་ཆ་འཇུག་མ་ཤེས་ན༔ གཏི་མུག་གི་གཉིད་དོན་གྱི་ངོ་བོ་ལ་སྦྱོར་མི་
ཤེས་སོ༔ ཡེ་ཤེས་རང་ཉི་མ་རྩེ་ཤར་དག་མ་ཤེས་ན༔ འབྲས་བུ་ཚད་མི་ཟིན་ནོ༔ སྣང་བ་རྒྱ་ཡིས་མ་ཐེབས་ན༔
མཚན་མ་ཟིལ་གྱིས་མི་ནོན༔ དབང་པོ་གནས་སྡུད་ཀྱི་དུས་སུ༔ ངང་ཀུན་ཏུ་བཟང་མོ་མ་བཅོས་པའི་ངང་དུ་
གཞག༔ ཤེས་བྱ་བུམ་འཇུག་གི་དུས་སུ༔ ཤེས་རབ་མ་ཐོབ་ན་གནས༔ རྒྱུ་ལ་རྒྱུ་ཐིམ་པའོ༔ རིག་པའི་རྩལ་
མ་འགགས་པར་སྣང་ཡང་༔ བྱེད་པ་པོ་མངོན་དུ་མི་སྣང་ངོ་༔ འབྱེད་མེད་ཀྱི་ཤེས་རབ་ཆེན་པོ་ལ་གནས༔ སྐུ་
གསུམ་ཇ་ལོག་གི་ཏིང་ངེ་འཛིན་ཚད་དུ་ཕྱིན་པའོ༔ ཡེ་ཤེས་རང་སྣང་གི་དུས་སུ༔ བདེ་གསལ་ཆེན་པོ་ལ་
བཞག་གོ༔ སྣང་བ་རྒྱས་འདེབས་ཀྱི་དུས་སུ༔ རྣལ་འབྱོར་པ་ཡེངས་ན་མཚན་མའི་རྟོག་པ་ལ་སྤྱོད་པསཿ མ་
131

བི་མ་སྙིང་ཐིག
ཡེངས་པར་དབྱིངས་རིག་གི་དགོངས་པ་ལ་གནས་པར་བྱ༔ དེས་མཚན་མ་ཟིལ་གྱིས་ནོན་ནོ༔ རིག་པ་ལ་ཡེ་
ཤེས་ཀྱིས་བརྒྱན༔ ཡེ་ཤེས་ལ་ཐུགས་རྗེས་བརྒྱན༔ ཐུགས་རྗེས་སེམས་ཅན་གྱི་དོན་བྱེད་དོ༔ སྤྱི༔ ལུས་ངག་
ཡིད་གསུམ་འཁོར་བ་ལ་ཞེན་ཆེ་བས༔ འཁོར་འདས་རུ་ཤན་དབྱེ་བའོ༔ ལུས་ཀྱི་བྱ་བྱེད་ནུས་ཚད་དུ་ཞག་
གཅིག་བྱས་པས༔ ལུས་ཀྱི་ཞེན་པ་བཟློག༔ དེས་ཚད་ནི་ལུས་རང་བཞིན་མེད་པའི་ཉམས་སྐྱེའོ༔ ངག་གིས་
ཅ་ཅོ་ཁ་ནས་ཐོན་ཚད་བྱས་པས༔ ངག་གི་ཞེན་པ་ལོག་ནས༔ ངག་དེས་ཚད་ངག་རང་བཞིན་མེད་པའི་ཉམས་
སྐྱེའོ༔ ཡིད་བསམ་པ་ཡིད་སྔར་དང་ཕྱིས་ད་ལྟ་ནུས་ཚད་བྱས་པས༔ ཡིད་ཀྱི་ཞེན་པ་ལོག༔ དེས་ཚད་ནི་ཡིད་
རང་བཞིན་མེད་པའི་ཉམས་སྐྱེའོ༔ ལུས་ངག་ཡིད་གསུམ་ལ་ཞེན་ཆགས་མེད་པས་འཁོར་བ་ལུས་ངག་ཡིད་
གསུམ་ལ་རང་བཞིན་མེད་པར་ཤེས་པས་འདས་པའོ༔ དེ་ལྟར་རུ་ཤན་ཕྱེ་ནས༔ དེ་རྣལ་དུ་འབེབས་པ་ཞེས་
བྱ་བ་སྟེ་ཞག་གཅིག་གམ་ཐ་ན་ཉིན་གཅིག་ཏུ་ལུས་དལ་བ་ལུས་རང་བཞིན་མེད་པར་བྱ༔ ངག་ལྐུགས་པ་ལྟ་
བུ་ལ་ངག་རང་བཞིན་མེད་པར་གནས་པར་བྱའོ༔ ཡིད་དལ་བ་ལ་འཕྲོ་འདུ་མེད་པ་སྤྲོས་དང་བྲལ་བ༔
འབོལ་ཤིག་གེ་གློད་ལ་ཞོག༔ ལུས་དལ་བས་སྤྲུལ་པའི་སྐུ་ལ་རེག་པ་ཡིན་ནོ༔ ངག་དལ་བས་ལོངས་སྤྱོད་
རྫོགས་པའི་སྐུ་ལ་རེག་པ་ཡིན་ནོ༔ ཡིད་དལ་བས་ཆོས་ཀྱི་སྐུ་ལ་རེག་པ་ཡིན་ནོ༔ དེ་ལྟར་ཤེས་པ་དང་༔ སྐུ་
གསུམ་ལམ་དུ་བསློངས་བའོ༔ དེ་ནས་དུར་ཁྲོད་དམ་རི་ལ་སོང་༔ མི་སྐད་ཁྱི་སྐད་མེད་སར་ཕྱིན་པས་ན༔ དེ་ནས་
ཤིན་ཏུ་སྤྲོས་པ་མེད་པའི་དབང་བསྐུར་བརྡ་ལ་བརྟེན་ནས་བསྐུར་བའོ། ལ ལས་འཕྲོ་ཅན་འགས་ནི་བརྡ་དེ་
རྣམས་ཁྲོལ་ལོ༔ མ་ཁྲོལ་ན་རང་གིས་བཀྲོལ་ལ་ཉམས་སུ་ལེན་དུ་གཞུག 
གདམས་ངག་དུས་གཅིག་ལ་
མིན་པར་སློབ་མའི་ཉམས་དང་སྦྱར་དུམ་བུ་དུམ་བུར་བསྟན་ནོ༔ སྤྱི༔ སོར་བཞི་ཚད༔ ཡར་མཚམ་ལས་བྲལ་
བའི་སྐྱེས་བུ་སྐལ་བ་བཟང་༔ རང་གི་སྨིན་མཚམས་ལས་སོར་བཞི༔ དབྱིངས་རིག་ཐིག་ལེ་དང་བྲལ་བའི་
སྐྱེས་བུ་འཁོར་བ་ལ་འཇུག་པར་ག་ལ་སྲིད༔ སྤྱི༔ དེ་ཡང་ཉིན་མོ་མྱང་འདས་ཀྱི་ཆ༔ དབྱིངས་རིག་དབང་
པོའི་ མངོན་སུམ་དུ་ གཏན་ ལ་ཕེབས་པའོ༔ ནུབ་མོ་ འཁོར་ བའི་ དབྱིངས་རིག་དང༌ པོར་ གཏན་ལ་
མི་ཕེབས་པའོ༔ དེ་ལྟར་གཏན་ལ་མ་ཕེབས་ན༔ ནུབ་མོ་ཉམས་སུ་ཇི་ལྟར་བླང་ན༔ ནུབ་མོ་མར་མེ་ལ་ཉམས་
སུ་བླང་སྟེ༔ མར་ལེ་ལ་དབྱིངས་རིག་ཤར་བའི་དུས་ན་འཁོར་འདས་འདྲེས་པའོ༔ མར་མེ་མེད་པར་ཉམས་
སུ་བླང་ན༔ ཉིན་མོ་དབྱིངས་ཀྱི་སྣང་བ་དང་༔ རིག་པའི་སྣང་བ་དང་༔ རིག་པའི་སྣང་བ༔ ཐིག་ལེའི་སྣང་བ་
ཇི་ལྟར་ཤར་བ་བཞིན་དུ་ནུབ་མོ་ཡང་དམིགས་པས་ཉམས་སུ་བླང་ངོ་༔ 
དེ་ནས་གོམས་སྟོབས་ཀྱིས་ཉིན་དང་
132

མན་ངག་ངེས་པའི་ཁ་བྱང་སོགས།
མཚན་མོ་མེད་པས༔ དབྱིངས་རིག་བཀྲག་ཤིག་གེ་འཆར་རོ༔ དེ་ལྟར་ཤར་ཙམ་ན་འཁོར་འདས་གཉིས་མེད་
མཉམ་པ་ཞེས་བྱའོ༔ སྤྱི ཐིག་ལེ་སྟོང་པའི་སྒྲོན་མའི་ཡི་གེ༔ ཨ་ཧ་ལྔ སྒྲོན་མ་བལྟམས་པའི་དུས་སུ་ཐུན་
མཚམས་སུ་འདི་བརྒྱ་ཕྲག་གསུམ་བརྗོད་པས་འཆར་བ་ཡིན་ནོ༔ དབྱིངས་རྣམ་པར་དག་པའི་སྒྲོན་མའི་ཡི་གེ༔
ཊ་ཕམ༔ སྣང་བ་ལ་གཏད་པའི་ཚེ་ན་སྔོན་དུ་བརྒྱ་ཕྲག་གསུམ་བཟླས་ན༔ ངག་གི་ནུས་པ་རྫོགས་པར་བྱེད༔
ཤེས་རབ་རང་བྱུང་གི་ཡི་གེ ཀླུ་ཧི་པ༔ འདི་དག་སྐྱེས་བུའི་ཐོ་རངས་སྐྱ་རེངས་ཤར་ཙམ་ན༔ བརྒྱ་ཕྲག་
གསུམ་མ་ཆག་པར་བརྗོད་ན་ཤེས་རབ་དང་བློ་དང་ལྡན་པར་འགྱུར༔ རྒྱང་ཞགས་ཆུའི་སྒྲོན་མའི་ཡི་གེ༔ པུ་
ཛ་ཧཱུྃ༔ འདི་གསུམ་ཟླ་བ་མཐོང་རེས་ཀྱིས་བརྒྱ་ཕྲག་གསུམ་བརྗོད་ན༔ སྐལ་ལྡན་དེའི་མིག་འགྲིབ་པར་མི་
འགྱུར་རོ༔ སྒྲོན་མ་བཞིའི་ཐེམས་ཡིག་གསང་བ༔ སྤྱི༔ ཟུག་པའི་དུས་སུ་ཤེས་པ་ནི༔ ཤིན་ཏུ་འཁྱིམ་པར་
འགྱུར་བ་ཡིན༔ འདི་དུས་རྣལ་འབྱོར་གཡེང་བ་བྱ༔ ཡང་ན་ལག་པའི་འདུ་བྱེད་བསྒོམ༔ བྱེར་བའི་དུས་སུ་
རྣལ་འབྱོར་པ༔ ཤེས་པ་ཡས་ཏེ་བསྡུ་བའི་མན་ངག་བྱ༔ བྱེར་དང་ཟུག་པ་མཉམས་པའི་ཚེ༔ དུས་བཞི་མཉམ་
པར་སྦྱོར་ཞེས་བྱ༔ འདི་དུས་རྣལ་འབྱོར་ལྡན་པ་ཡིས༔ ཤེས་པ་རང་གི་སོར་གནས་ཏེ༔ རང་བཞིན་ཆེན་པོའི་
བསམ་གཏན་དུ༔ ཡེ་ཉིད་ནས་ནི་མི་གནས་པས་ཏེ༔ འདི་དུས་རིག་པའི་ལྟ་སྟངས་ཀྱིས༔ ཆོས་སྐུ་མཉམ་པ་
ཆེན་པོར་ལྟ༔ འདི་དང་འབྲལ་བར་མ་བྱས་ན༔ རྟག་ཏུ་བྱེར་ཟུག་སྙོམས་པའོ༔ དེ་ཕྱིར་དུས་བཞི་མཉམ་སྦྱར་
རོ༔ འཁྲུགས་པ་བྱུང་བའི་དུས་ཉིད་ན༔ རྣལ་འབྱོར་པ་ཡིས་ཀྱང་༔ བྱེར་དང་ཟུག་པ་མཉམ་པ་ནི༔ འཁྲུགས་
དང་ཆ་མི་ཕྱེད་པར་གནས༔ འདི་དུས་གནས་ཁང་ཡང་ཡང་སྤོ༔ རང་གི་ཉམས་ལ་ཅི་དགའ་བྱའོ༔ བླ་མའི་
མན་ངག་ཐེབས་རེ་ཉིད༔ གང་ལ་བློ་ཞུགས་འདི་དུས་བསྒོམ༔ འདི་ལྟར་སུ་ཡིས་བྱས་པའི་མི༔ དུས་བཞི་
མཉམ་པ་ཆེན་པོའོ༔ ༔ ཕྱིས་སྙོམས་པར་བྱེད་པ་ལ༔ རྙིང་མའི་རྩ་སྐྱེད་པར་བྱེད་པའི་ཡི་གེ ཨོཾ་སྟོང་ཕྲག་
དྲུག་དྲུག་ལན་རེ་ལ་བརྗོད་པས་ཉེ་བར་འགྲུབ་པ་ཡིན་ནོ༔ སྒྲོན་མ་རྩ་གནས་རང་བཞིན་གྱི་ཡི་གེ་ནི༔
དབྱིངས་རང་བཞིན་གྱིས་རྣམ་པར་དག་པའི་སྒྲོན་མའི་ཡི་གེ་ནི༔ ཨེ་ཡིན༔ ཐིག་ལེ་སྟོང་པའི་སྒྲོན་མ་ཨ་ཡིན༔
ཤེས་རབ་རང་བྱུང་གི་སྒྲོན་མའི་ས་ཡིན༔ རྒྱངས་ཞགས་ཆུའི་སྒྲོན་མའི་ཨེ་ཡིན༔ འདི་ཀུན་ནི་རླུང་དང་བཅས་
ཡང་རང་གི་སྒྲོན་མ་གང་དུ་གཏོད་པའི་ས་ཉིད་དུ་གནས་པར་བྱས་ཏེ༔ ཤེས་པ་
ཏེ་སྐབས་སུ་སྤུར་བར་བྱའོ༔ 
དེ་ལ་གཏད་པས་འགྲུབ་པ་ཡིན་ནོ༔ སྟེང་འོག་གཉིས་ཀའི་རླུང་བསྡམས་པ་མ་ཡིན་ནོ༔ འོག་རླུང་བསྡམས་
ཤིང་གྱེན་ལ་དྲངས༔ སྟེང་རླུང་རབ་ཏུ་དལ་བས་སྤྲོ་བ་དང་བསྡུ་བ་བྱའོ༔ དེ་ལྟར་བྱས་པས་དུས་ནམ་ཞིག་
33

བི་མ་སྙིང་ཐིག
ཙམ་ན༔ སྟེང་ནས་རླུང་འབྱུང་བའི་འཕྲོ་ཆད་པའོ༔ དེ་ཉིད་ཆོད་པའི་ཚེ་ཡོ་གི་ཡང་ཟས་ཀྱི་འདུ་ཤེས་བྲལ་
ནས་འགྲོ་བར་ངེས་པ་ཡིན་ནོ༔ དེའི་ཕྱིར་ན་གསང་བའི་གནད༔ སྤྱི བསམ་གཏན་ཉལ་བའི་འཁོར་ལོ་དང་
སྒོ་བསྟུན་ནས་ཉམས་སུ་ལེན་ན༔ སྲོད་ལ་སྐྱེད་བྱེད་ཀྱི་ཙཀྲ་ལྟེ་བར་ཤེས་པ་བཅུག་ལ༔ དྲན་པའི་རྒྱུན་འགག་
པར་བྱེད་པའི་གནད་དོ༔ ནམ་ཕྱེད་ན་སྙིང་གར་བཅུག་ཅིང་ཉལ་བས་ཤེས་རབ་ཀྱི་དྲན་པ་དང་མི་འབྲལ་བ་
ཉིད་དོ༔ དེས་ནི་ཚིག་དོན་གཉིས་སུ་མེད་པར་བྱེད་པའི་གནད་ཡིན་ནོ༔ ཐོ་རངས་རོ་རྣམས་འདུས་པ་མགྲིན་
པའི་གནས་སུ་བཅུག་པས་སྟོང་པ་ཉིད་ཀྱི་ཡེ་ཤེས་ཐམས་ཅད་ལ་ལོངས་སྤྱོད་པ་སྟེ༔ གཉིས་མེད་ཀྱི་ཉམས་
རྒྱུད་ལ་འཆར་བར་བྱེད་པའི་གནད་ཡང་དག་པའོ༔ ཉིན་མོ་སྤྱི་བོ་རྩེ་མོའི་གནས་སུ་ཤེས་པ་བཅུག་ནས་དར་
གཅིག་ཏུ་གནས་པར་བྱས་ན༔ དེ་ནས་མིག་ནས་ཤེས་པ་དྲངས་ནས༔ ཡུལ་ནམ་མཁའ་སྤྲིན་དང་བྲལ་བ་ལ་
རིག་པ་གཏད་པས༔ སྣང་བ་རྒྱས་ཐེབས་ཏེ༔ འཁོར་འདས་རུ་བཟློག་པའི་བསམ་གཏན་གྱི་འཁོར་ལོ་ལ་
བསྐོར་བ་ཞེས་བྱའོ༔ རྣམ་རྟོག་ཡེ་ཤེས་སུ་གྲོལ་བའི་གནད་ཡིག་གོ༔ སྤྱི༔ རིག་པ་རྒྱུ་རྐྱེན་གཉིས་ལ་མ་
བརྟེན་པར ཤེས་རབ་ཀྱི་སྤྱོད་ཡུལ་ཡིན་པའི་ཕྱིར༔ དབང་པོ་ཉིད་ལ་རྣོ་རྟུལ་མེད་པར་ཡང་༔ དེ་ཉིད་མཐོང་
སྟེ་དེ་དོན་ཉམས་སུ་བླང་ན༔ གསང་སྔགས་རྣམས་ཀྱི་འབྲས་བུ་འདི་ཉིད་ལ༔ ཐོབ་པར་འགྱུར་བ་འདི་ལ་ཐེ་
ཚོམ་མེད༔ དེ་ཡི་ཕྱིར་ན་གསང་བའི་གནད༔ བཤད་ཅིང་བསྟན་པ་མི་དགོས་ངོ་མཚར་ཆེ༔ ཡང་དག་ཡེ་ཤེས་
ཚིག་གིས་མི་རྟོགས་ཏེ༔ མངོན་སུམ་རང་གནད་ཚད་འདི་ངོ་མཚར་ཆེ༔ རང་བཞིན་རྫོགས་པ་ཆེན་པོའི་དོན་
དེ་ཉིད༔ དགེ་སྡིག་གཉིས་ཀྱིས་ཕན་གནོད་ལས་འདས་ཕྱིར༔ དབང་པོ་ཉིད་དང་འབྲེལ་བ་ངོ་མཚར་ཆེ༔ སྨྲ་
བསམ་བརྗོད་དུ་མེད་པའི་དོན་དེ་ཉིད༔ གཞན་གྱིས་བཤད་པས་དོན་དེ་མི་རྙེད་ཕྱིར༔ རང་གི་གནས་ལས་
འབྱུང་བ་ངོ་མཚར་རྨེ༔ གསང་བ་ཆེན་པོ་སུས་ཀྱང་མ་རྙེད་པ༔ ཐེག་པ་ཐུན་མོང་རྣམས་ལས་ཁྱད་འཕགས་
ཕྱིར༔ ངེས་པའི་དོན་ཉིད་སྤུངས་པ་ངོ་མཚར་ཆེ༔ བླ་མའི་མན་ངག་རྐྱེན་ལ་རག་མ་ལུས༔ རང་སྣང་དབང་
པོའི་གནད་དང་བསྟུན་ནས་ནི༔ སྔོན་ཆད་མཐོང་མ་མྱོངས་པའི་སྣང་བ་དེ༔ གོམས་ཤིང་སྦྱངས་པ་མི་དགོས་
གཅིག་ཆར་དུ༔ སྟོང་བའི་ཡུལ་ལ་ལྷག་མཐོང་ཉིད་དུ་ཡང་༔ ལས་ལ་དག་དང་མ་དག་མེད་པ་ཡི༔ མངོན་
སུམ་ཉིད་དུ་མཐོང་བར་འགྱུར་བ་ལ༔ ཐེ་ཚོམ་ཡོད་པ་ཉིད་ནི་མ་ཡིན་ནོ༔ དེ་ཡི་ཕྱིར་ན་གསང་བའི་ཐེག་ཆེན་
འདི༔ སངས་རྒྱས་རྣམས་ཀྱིས་རྡོ་རྗེ་འཆང་ལ་དབང་བཞི་རྫོགས་བྱས་ནས༔ གསང་བ་མཆོག་ལ་དབང་བར་
མངའ་དབང་བསྐུར༔ ཉིད་ཀྱི་གསང་དོན་འདི་ཉིད་བརྗོད་པ་ལས༔ གཞན་གྱིས་གསུངས་ཤིང་བསྟན་པར་
134

མན་ངག་ངེས་པའི་ཁ་བྱང་སོགས།
ནུས་མི་ སྲིད༔ དེ་ཡི་ཕྱིར་ན་གསང་ཆེན་ཐབས་གཅིག་སྙིང་གི་བཅུད༔ སྤྱི༔ རི་བོ་ཅོག་བཞག་གི་ལྟ་བ༔ མི་
འགྱུར་བའི་རིག་པ༔ དཔེ་རི་བོ་ལྟར་དཔངས་མཐོ་བ༔ བྱ་བྱེད་མེད་པ་ནམ་མཁའི་ངང་ལས་མ་གཡོས་
པར་བཞག་སྟེ༔ རང་གིས་མི་འབྲལ་བར་བྱའོ༔ རང་གསལ་ཙམ་དུ་གཞག་པར་བྱ་སྟེ༔ དེ་ཡང་སྒྲོན་མ་ཉིད་
མིག་གིས་མ་ཡེངས་པར་བསྟན་ཏེ༔ དབྱིངས་ཀྱི་སྒྲོན་མ་དང་མ་བྲལ་བར་བྱའོ༔ སྤྱི༔ རྒྱ་མཚོ་ཅོག་གཞག་གི་
དགོངས་པ༔ གཞན་གྱི་ཕྱོགས་སུ་མི་ལྟ་ཞིང་༔ དེའི་ངང་ལ་རླུང་གིས་མ་བསྐྱོད་པ་བཞིན་དུ༔ རྐྱེན་དབང་དུ་
མི་འགྲོ་ཞིང་༔ གནས་པ་ཉིད་ལ་བྱ་ཞིང་དགོངས་པ་ལས་མི་འདའ་བར་གསལ་བ་མ་ཡེངས་པར་སྣང་བ་ལ་
ཀུན་ཏུ་ཁྱབ་པ་ཆེན་པོ་ཡངས་པ་ལ་མཛེས་པར་སྣང་བ༔ སྒྲོན་མ་ལ་མིག་གི་ཟུར་གྱིས་བལྟ་བར་བྱ་སྟེ༔
དབྱིངས་ཀྱི་ངང་དུ་རིག་པ་ཉིད་དོ༔ སྤྱི རིག་པ་ཅོག་གཞག་གི་མན་ངག༔ རྡོ་རྗེ་ལུ་གུ་རྒྱུད་ཀྱི་སྐུ་ལ་བྱ་སྟེ
སྐུ་དེ་ཡང་སྒྲོན་མའི་ནང་དུ་གཟུང་སྟེ༔ བྱ་བྱེད་དང་བྲལ་བར་བྱ༔ དབྱིངས་ཀྱི་སྒྲོན་མ་དེ་ཉིད་ཀྱི་ནང་དུ་
ཐབས་ཀྱིས་གཟུང་བ་ལ་བྱ་བ་སྟེ༔ མིག་མི་འགུལ་བའོ༔ དེ་ཡང་སྡོད་པ་གསུམ་མི་འགུལ་བ་གསུམ་ལ་བྱའོ༔
སྤྱི༔ སྣང་བ་ཅེར་གཞག་གི་ཐབས་བསྟན་པ༔ 
ཐད་ཀའི་སྣང་བ་ཐམས་ཅད་ཡེ་ཤེས་ཀྱི་ངོ་བོ་སློང་བའོ༔ སྣང་
བ་ཉིད་ཅེ་རེ་སྣང་ཡང་ཡིད་མ་ཤོར་ཞིང་དོན་ལ་མ་གྲུབ་པའོ༔ དེ་ཡང་སྣང་བའི་རང་བཞིན་ཇི་སྙེད་པ་ཐམས་ཅད་
རྟོག་པ་མེད་ཅིང་རང་གི་སྒྲོན་མ་དེ་ཉིད་དང་མ་བྲལ་བར་གནས་ཏེ༔ ཕྱི་ནང་གི་བྱ་བ་བཏང་ཞིང་༔ རྐྱེན་མེད་
པའི་ཡུལ་ཤིན་ཏུ་དབེན་པར༔ ཅོག་བཞག་རྣམས་ལ་བལྟ་བར་བྱའོ༔ སྤྱི༔ དབྱིངས་ཀྱི་རྒྱུ་བསྟན་པ་ནི༔ ཕྱི་
དབྱིངས་ནམ་མཁའ་སྟོང་པ༔ ནང་གི་དབྱིངས་འོད་དང་ཁ་དོག་ གོ༔ གསང་བའི་དབྱིངས་སྒྲོན་མ༔ ཉོན་
མོངས་པའི་དྲི་མ་རྣམ་པར་དག་པས་ན༔ ཡང་དག་པའི་སྒྲོན་མ་དེ་ཉིད་ཀྱང་༔ སེམས་ཅན་ལ་སྔར་ལུས་ལ་མ་
བརྟེན་པའི་དུས་ན་སུས་ཀྱང་མ་བྱས་པའོ༔ སྤྱི༔ ཐིག་ལེའི་ཕྱེད་སྐུ་དང་བཅས༔ ཕྱེད་ནི་དོན་པའི་རྒྱུ་འབྱུང་
བས་བསྐྱེད་པའི་སྒྲོན་མ་བཞི་ཡིན་ལཿ རྐྱེན་ཉམས་སུ་ལེན་པ་རྒྱུན་མ་ཆད་པ་ལས༔ འབྲས་བུ་སྐུ་རྣམས་སུ་
སྨིན་ལ༔ ཕྱེད་ཀུན་རྫོབ་ཀྱི་ཐིག་ལེའི་རྒྱུ་འབྱུང་བ་འདུས་པའི་མའི་ཐིག་ལེས་ལུས་བསྐྱེད་ལ༔ རྐྱེན་སྐྱེ་བ་
བཞིས་འབྱུང་བ་ལ་གཟུགས་ཐ་དད་པར་སྨིན་ལ༔ ཕའི་རྒྱུ་བྱང་ཆུབ་ཀྱི་སེམས་ཀྱི་སྙིགས་མ་འདུས་པས་དྲན་
བསམ་དུ་མ་བསྐྱེད་ལ༔ རྐྱེན་བཞིས་བསྡུས་པའི་སེམས་ཐ་དད་པར་སྨིན་པས་ན་ཕྱེད་སྐུ་སྟེ༔ དོན་དམ་གྱི་
སྐུར་སྨིན༔ ཀུན་རྫོབ་ཀྱི་ལུས་སུ་སྨིན་པའོ༔ ཉམས་ལེན་གྱི་དུས་སུ་འོད་ཀྱི་ཐིག་ལེའི་དབུས་སུ༔ སྐུ་ལྟེ་བ་
མན་ཆད་རེས་སྣང་བ་བས་ན༔ ཐིག་ལེའི་ཕྱེད་སྐུ་ཞེས་བྱའོ༔ སྤྱི ཆོས་ཉིད་ཟད་པའི་སྣང་བ་གང་དུའང་མ་
135

བི་མ་སྙིང་ཐིག
གྲུབ་པ་ནི༔ ས་སྲ་བ་མེད་པའི་འོད་སེར་པོ༔ ཆུ་གཤེར་བ་མེད་པའི་སྡུད་པ་དཀར་པོ༔ མེ་ཚ་བ་མེད་པའི་འོད་
དམར་པོ་དང་༔ རླུང་གཡོ་བ་མེད་པའི་འོད་ལྗང་གུ་དང་༔ ནམ་མཁའ་ཁྱབ་པ་མེད་པའི་མདངས་ཅན་མཐིང་
ག་ཆེན་པོ་དང་ལྔ༔ ཆོས་ཉིད་ཟད་པའི་དབྱིངས་སུ་རང་དག་པས་སྣང་བའི་ངོ་བོ་གང་དུ་ཡང་གྲུབ་པ་མེད་
པས༔ དེ་ཉིད་ལ་འཇིགས་པ་མེད་པས༔ ཕྱིས་ཀྱང་མི་འཇིགས་པ༔ དེ་ལ་རྐྱེན་གྱིས་མི་ཤིགས་པས༔ ཡུལ་
སྣང་མེད་པ་ལ༔ རྐྱེན་བླ་མའི་མན་ངག་ཆེན་པོ་ལ་བརྟེན་ནས་དེ་ལྟར་གྲོལ་བ་ཡིན་ནོ༔ སྤྱི༔ ཆོས་ཉིད་མ་
བཀོད་པ་ནི་དངོས་པོའི་གནས་ལུགས་སོ༔ རིག་པ་རང་སྣང་ནི་དབྱིངས་སོ༔ ཡེ་ཤེས་ཇི་བཞིན་གྱི་སྣང་བ་ནི་
ཆོས་ཉིད་ཟད་པའོ༔ ཡེ་ཤེས་ཕྱོགས་དག་གི་སྣང་བ་ནི༔ སྐུ་ཡེ་ཤེས་ཐིག་ལེའོ༔ རིག་པ་རང་གྲོལ་གྱི་སྣང་བ་
ནི་ལུ་གུ་རྒྱུད་དོ༔ འགྲོ་དྲུག་འཁྲུལ་པའི་སྣང་བ་ནི༔ ཡུལ་གཅིག་ལ་ཐ་དད་པར་མཐོང་བའོ༔ སྤྱི༔ རིག་པའི་
མཚན་ཉིད་གང་ཞེ་ན༔ མདོག་མེད་པའི་གནག་པ་ཆེན་པོ༔ དབུགས་མེད་པའི་འགྱུ་བ་ཆེན་པོ༔ གཤོག་པ་
མེད་པའི་འཕུར་བ༔ རྐང་པ་མེད་པའི་འགྲོ་འོང་དང་བཅས་པ༔ རང་གིས་རང་རིག་པས་ན་རིག་པའོ༔ སྤྱི༔
ཐིག་ལེ་གང་ཞེ་ན་མ་བྲིས་པའི་མུ་ཁྱུད་འོད་ལྔ་དང་བཅས་པ་ཉམས་སུ་བླངས་ན་མུ་ཁྱུད་བཅུ་རུ་སྣང་༔ དེ་
ནས་འཁར་གཞོང་ཙམ༔ དེ་ནས་བསེ་ཕུབ་ཙམ་དུ་སྣང་བའོ༔ དེ་ནས་ཞལ་རས་སུ་སྣང་༔ དེ་ནས་ཕྱེད་སྐུ་རུ་
སྣང་༔ ཐིག་ལེའི་ནང་དུ་སྐུ་ལྔ་ལྔ་སྣང་བ་ནི་ཐིག་ལེ་སྨིན་པའོ༔ སྤྱི དེ་ནས་འོད་སྣང་གྱེན་འགྲེང་དང་༔
རྩིབས་ཤར་དང་༔ དྲྭ་བ་དང་༔ དྲྭ་བ་ཕྱེད་པ་དང་༔ མིག་མངས་རིས་དང་༔ ཟ་འོག་གི་རྣམ་པ་དང་༔ མདུང་
རྩེ་དང་༔ ཉ་མིག་དང་༔ རེ་ལྡེ་ཙམ་དང་༔ ཡུངས་འབྲུ་ཙམ་སྣང་བ་ཐམས་ཅད་གཞལ་ཡས་ཁང་དུ་སྣང་ངོ་༔
དབྱིངས་ཚད་དུ་ཕྱིན་པའོ༔ སྤྱི༔ རིག་པའི་ངོ་བོ་ལ་རིགས་དྲུག་ཡེ་ནས་གྲུབ་པ་མེད་པའི་གནད་ཀྱིས༔ སྣང་
ཚུལ་ལ་སྡུག་བསྔལ་རྣམ་པ་དྲུག་གི་ཞེན་པ་རང་ཆོད༔ རང་ངོ་ལ་མ་རིག་པ་ལ་གྲུབ་པ་མེད་པའི་གནད་ཀྱིས༔
སྣང་ཚུལ་ཉོན་མོངས་པ་དྲུག་གིས་འཆིང་བ་རང་ཆོད༔ རང་ངོ་ལ་ཡུལ་ཤེས་མ་གྲུབ་པའི་གནད་ཀྱིསཿ སྣང་
ཚུལ་ལ་ལུས་ངག་ཡིད་ཀྱི་རྣམ་སྨིན་གྱི་ཞེན་པ་རང་ཆོད༔ དེ་ལྟར་དོན་གཉིས་མེད་དུ་ཤེས་ནས་རིག་པ་རང་
སྣང་སྤྲོས་པ་མེད་པའི་རང་བཞིན་ཡེ་ནས་གནས་པ་ཡིན་ཏེ༔ དགེ་སྡིག་རྣམ་རྟོག་མེད་པའི་སྣང་བ་རང་རྐྱེན་
དབྱིངས་སུ་དག་པའི་ཡེ་ཤེས༔ ཞེས་རང་གི་ངོ་བོར་གཏན་ལ་ཕེབ་པའོ༔ སྤྱི༔ ཆོས་སྐུ་ངོ་སྤྲོད་གདམས་ངག་
གིས༔ རིག་པ་དེ་ཉིད་ཅེར་མཐོང་བསྟན༔ ལོངས་སྐུ་ངོ་སྤྲོད་གདམས་ངག་གིས༔ རིག་པ་དབྱིངས་ཀྱི་གོ་རར་
གཞུག་པ་དང་༔ སྤྲུལ་སྐུ་ངོ་སྤྲོད་གདམས་ངག་གིས༔ འཁྲུལ་སྣང་ཞིང་ཁམས་སུ་སྦྱར་བའོ༔ དེ་ཡང་ཆོས་སྐུ་
136

མན་ངག་ངེས་པའི་ཁ་བྱང་སོགས།
རང་གི་རིག་པ་ཡིན་པར་ཡིད་ཆེས༔ ལོངས་སྐུ་དེ་ལས་བྱུང་བ་སྐུའི་སྣང་བ་དང་ཐིག་ལེ་རྣམས་ཡིན་པར་
ཡིད་ཆེས༔ སྤྲུལ་སྐུ་དེ་ལས་ལྟ་བྱེད་མ་འགགས་པས་རང་སྣང་དུ་ཤེས་པ་དེ་ཡིན་པར་ཡིད་ཆེས་སོ༔ སྤྱི
ལུས་ཀྱི་གནད་སྙིང་གི་ནང་ན་སྐུ་དང་ཡེ་ཤེས་སུ་གནས༔ སྲོག་གི་གནད་རྩའི་ནང་ན་ཐིག་ལེར་གནས
དབང་པོའི་གནད་མིག་གི་ནང་ནས་སྒྲོན་མ་བཞི་དུས་མེད་དུ་འཆར་བའོ༔ སྤྱི ཡེ་ཤེས་ལུས་ཀྱི་གནད་ལ་
བརྟེན༔ འོད་ཡུལ་གྱི་གནད་ལ་བརྟེན༔ རིག་པ་ལྟ་བའི་གནད་ལ་བརྟེན་པའོ༔ སྤྱི༔ འགྱུར་མེད་རྩ་ཆེན་བཞི་
ནས་རྒྱུ༔ རོ་མ་རྐྱང་མ་ཀུན་དྷརྨ༔ ཀ་ཏི་གསེར་གྱི་རྩ་ཆེན་ཞེས་ཀྱང་བྱ༔ ཤེལ་གྱི་སྦུ་གུ་ཅན་ཞེས་ཀྱང་ཟེར༔
ཨ་ཝ་དྷཱུ་ཏི་ནས་ཐིག་ལེ་སྲན་མའི་གཱའུ་གླེབས་པ་ཙམ་དུ་བྱུང་༔ རླུང་གི་སྟོབས་ཀྱིས་འགྱུ་བའོ༔ སྤྱི༔ སྣང་བ་
ཐམས་ཅད་ཆོས་སྐུར་ངོ་སྤྲད༔ ཆོས་སྐུ་སྣང་སྟོང་དབྱེར་མེད་དུ་ངོ་སྤྲད༔ སྣང་སྟོང་རིག་སྟོང་དབྱེར་མེད་དུ་ངོ་
སྤྲད༔ རིག་སྟོང་དྲན་པ་རང་ཡུལ་དུ་ངོ་སྤྲད༔ སྣང་བ་ཐོག་བབས་འཁྲུལ་པ་རང་དག་ཏུ་ངོ་སྤྲད༔ འོད་དྲན་པ་
དང་དྲན་མེད་སྐྱེ་མེད་བློ་འདས་སུ་ངོ་སྤྲོད༔ དེས་ཡུལ་སྣང་གི་ཞེན་པ་ལས་ལོག་པའི་དགོས་པའོ༔ སྤྱི དྲན་
པ་གཞི༔ དྲན་མེད་ལམ༔ སྐྱེ་མེད་ཐབས༔ བློ་འདས་སྤྲོས་བྲལ༔ གནད་སེམས་ཀྱི་ཞེན་པ་ལས་བློ་བཟློག་
པའི་དགོས་པ་ཡོད༔ སྤྱི༔ དྲན་པ་སྣང་བ༔ དྲན་མེད་སྟོང་པ༔ སྐྱེ་མེད་གཉིས་མེད༔ བློ་འདས་རང་སོ༔ ལྟ་
སྒོམ་གྱི་ཞེན་པ་ལས་བཟློག་པའི་དགོས་པའོ༔ སྤྱི༔ དྲན་པ་གཉིད་སད་པའི་གདམས་ངག༔ དྲན་མེད་གཉིད་
ཀྱི་གདམས་ངག༔ སྐྱེ་མེད་གཉིད་ལོག་པའི་གདམས་ངག༔ བློ་འདས་རྨི་ལམ་གྱི་གདམས་ངག གྲུབ་མཐའ་
ཚིག་ལས་བློ་བཟློག་པའི་དགོས་པའོ༔ སྤྱི ལུས་ལ་གཞི་བཅའ༔ ནམ་མཁའ་ལ་འབེམ་བཅའ༔ རིག་པ་ལ་
མིག་གཏད༔ སྤྱི༔ དང་པོ་འོད༔ གཉིས་པ་ཐིག་ལེ༔ གསུམ་པ་སྐུའི་སྣང་བ་སྟེ༔ མི་འདྲ་བ་ཡང་ཡང་སྐྱེས་ཏེ
དེ་ཡང་རིག་པའི་ཆོ་འཕྲུལ་ཅིར་ཡང་སྟོན་པའོ༔ ༔ ཅི་ནས་ཀྱང་རིག་པ་དེ་བསྡུས་ཏེ༔ དབྱིངས་ཀྱི་ནང་དུ་
ཚུད་པར་བྱས་ཏེ༔ རང་གི་སྡུན་སྨིན་མཚམས་སུ་གཏད་པའོ༔ དེ་ཡང་བྱེད་མཁན་སུ་ཡང་མེད༔ དེ་ཡང་བྱེད་
པ་མེད་པར་གནས་པའོ༔ སྤྱི༔ ལུས་སྡོད་པས་རིག་པ་སྡོད་དེ༔ རིག་པ་སྡོད་པས་མི་རྟོག་པ་ལ་རྒྱུན་དུ་གནས་
ཏེ༔ རྗེས་ཀྱི་ཤེས་པ་ཤེས་རབ་ཀྱིས་སྐྱེ་མེད་དུ་གྲོལ༔ སྤྱི རིག་པ་ལས་དྲོད་སྐྱེས་པས༔ སྣང་བ་ལ་ཡིད་མི་
འཇུག་པར་བརྟན་པ་ལ་རྒྱུན་དུ་གནས་ཏེ༔ རྗེས་ཀྱི་ཤེས་པ་ལ་ཡུལ་ཐམས་ཅད་རིག་ངོར་དག་པའོ༔ སྤྱི
རིག་པ་སྐུ་གསུམ་གཉིས་མེད་གནས་པ༔ གཞི་ཟད་པའི་ཏིང་ངེ་འཛིན་ལ་གནས་པ༔ རྗེས་ཀྱི་ཤེས་པ་འཁོར་
འདས་གཉིས་མེད་དུ་འདྲེས་པའོ༔ སྤྱི༔ དབྱིངས་ནམ་མཁའ་རིག་པ་གསུམ་མི་འབྲལ་བས༔ རྗེས་ཀྱི་ཤེས་པ་
137

བི་མ་སྙིང་ཐིག་
ལ་རིག་པ་དབྱིངས་སུ་ཚུད་པའོ༔ སྤྱི༔ ཡུལ་རིག་པ་གཉིས་མེད་དུ་རྟོགས་པས༔ སྒོ་ལྔ་རང་གསལ་དུ་གནས་
ཏེ༔ རྗེས་ཀྱི་ཤེས་པ་རྟོག་མེད་རང་གྲོལ་དུའོ༔ ཨཱི༔ རིག་པ་འབྱུང་བ་བཞི་ཟད་པས་འཁྲུལ་པ་གཏིང་དག་གི་
དགོངས་པ་ལ་གནས་ཏེ༔ རྗེས་ཀྱི་ཤེས་པ་ལ་རིག་པ་ཉིད་ཡུལ་དུ་འགྲོལ་བའོ༔ སྨི རིས་མེད་ཀྱི་སྣང་བ་ལ་
ཕྱོགས་མེད་ཀྱི་རིག་པ་ཤར་བས༔ ཡུལ་མེད་ཀྱི་ཡུལ་དུ་སོང་སྟེ༔ བལྟར་མེད་པའི་སྐུ་ལ་བལྟས་པས༔ རྟོག་
མེད་ཀྱི་རིག་པ་མཐོང་སྟེ༔ གཏད་མེད་ཀྱི་ཤེས་པ་སྤྱོད་པ་ཤེས་བྱའོ༔ སྤྱི སྒྲོན་མ་བཞིའི་སྣང་བ་རང་གིས་
མཐོང་བས་འབྱུང་བ་བཞི་ཟད་པར་བསྐྱལ་ལོ༔ ཨཱི༔ ཆོས་སྤྱིའི་ལྟ་བ་དང་ཆོས་ཉིད་རང་གི་ལྟ་བ་སྟེ༔ ལྟ་བ་
བཞི་སྐོར་དུ་བསྟན༔ སྤྱི་ལ་བཞི་སྟེ༔ གང་ལ་བལྟ་ན་དངོས་པོའི་གཤིས་ལ་ལྟ༔ གང་གིས་བལྟ་ན་རྟེན་གྱི་
གང་ཟག་གིསཿ གང་ལྟར་བལྟ་ན་ཕྱོགས་རིས་མེད་པར་ལྟའོ༔ བལྟས་པས་གང་ཐོབ་ན༔ ཆོས་སྐུ་ཕྱི་ནང་
མེད་པ་ཐོབ་པའོ༔ སྤྱི༔ རང་གི་ལྟ་བ་བཞི་སྟེ༔ གང་ལ་བལྟ་ན་དབྱིངས་རིག་ལ་ལྟ༔ གང་གིས་བལྟ་ན་མིག་
གིས་ལཿ གང་ལྟར་བལྟ་ན་གླང་པོ་ཆེ་ལྟ་བུའི་མིག་གིས་ལྟ བལྟས་པས་གང་ཐོབ་ན་སྐུ་གསུམ་ཐོབ་པའོ༔
སྤྱི༔ ཐོག་ལྟ་བུའི་མན་ངག་གིས་རིག་པ་ཐོགས་པ་མེད་པར་བསྟན་པས༔ སྣང་བ་ཡིད་ཆེས་པར་བསྟན་པ་
དང་༔ སྤྱི༔ རིག་པ་འགྱུར་བ་མེད་པའི་གཟེར་ལྟ་བུའི་མན་ངག་གིས༔ རིག་པའི་འཆར་སྒོ་ལ་ཡིད་ཆེས་པར་
བསྟན་པ་དང་༔ སྤྱི༔ རིག་པ་མཁའ་ལ་ལྡིང་བ་ནི༔ སྐར་མདའ་ལྟ་བུའི་མན་ངག་གིས་བརྟེན་པ་ལ་ཡིད་ཆེས་
པར་བསྟན་པ་དང་ སྤྱི༔ རིག་པ་ཕྱིར་མི་ལྡོག་པ་ནི་གྱད་ཀྱི་མདའ་ལྟ་བུའི་མན་ངག་གིས་རིག་པ་རང་གི་ངོ་
བོ་ལ་ཡིད་ཆེས་པར་བསྟན་པའོ༔ སྤྱི༔ དེའི་ཕྱིར་གཏད་པའི་འབེམ་གཟུགས་པའི་མན་ངག་ནི༔ དབྱིངས་
རིག་གཉིས་ལ་གཏད༔ བརྡེག་པའི་དམིགས་བཙལ་བ་ནི༔ རང་གི་སྨིན་མཚམས་སུ༔ འཕེལ་བའི་ས་བོན་
གདབ་པ་དང་༔ དེ་ལ་གོམས་པ་རབ་ཏུ་གཅེས༔ རྒྱ་ཆེ་བའི་ནམ་མཁའ་སྦར་གྱིས་བཟུང་བའོ༔ སྤྱི༔ ཐིག་ལེ་
ཉག་གཅིག་ཅེས་བྱ་བ་ནི༔ རང་གི་རིག་པ་ལུ་གུ་རྒྱུད་ཀྱི་སྐུ་ཡིན་པས༔ དེའི་དོན་ལ་མ་ཡེངས་པར་བྱ༔ ཐིག་
ལེ་ནི་ཆོས་སྐུ༔ ཉག་ནི་ལོངས་སྐུ༔ གཅིག་ནི་སྤྲུལ་སྐུ ཞེས་བྱ་བ་ནི་སྐུ་གསུམ་འདུ་འབྲལ་མེད་པའོ༔ སྤྱི
ཆོས་སྐུའི་གནད་སྙིང་དུ་བསྟན་པས༔ ལུས་ཡོངས་སུ་མྱ་ངན་ལས་འདས་པའི་མན་ངག༔ ལོངས་སྐུའི་གནད་
རྩར་བསྟན་པས༔ ངག་ཡོངས་སུ་མྱ་ངན་ལས་འདའ་བའི་མན་ངག༔ སྤྲུལ་སྐུའི་གནད་མིག་ཏུ་བསྟན་པས༔
སེམས་ཡོངས་སུ་མྱ་ངན་ལས་འདའ་བར་བསྟན་པའོ༔ སྤྱི༔ སེམས་ཀྱི་སྤྲོས་པ་ལྟ་བས་བཅད༔ ཚིག་གི་སྤྲོས་
པ་ཉམས་ལེན་གྱིས་བཅོད༔ མཚན་མའི་ སྤྲོས་ པ་རིག་པས་བཅད༔ བློའི་ སྤྲོས་ པ་གདམས་པས་བཅད༔
138

མན་ངག་ངེས་པའི་ཁ་བྱང་སོགས།
ཉམས་མྱོང་གི་སྤྲོས་པ་གོམས་པས་བཅད༔ གྲུབ་མཐའི་སྤྲོས་པ་ཤེས་རབ་ཀྱིས་བཅད་པའི་མན་ངག༔ སྤྱི
ཡིད་ཀྱི་རྣམ་པར་ཤེས་པ་དང་༔ རིག་པའི་ཁྱེའུ་ཆུང་གཉིས་སྟོབས་བྱེད་པས་ཡིད་ཀྱི་རྣམ་པར་ཤེས་པ་སྲོག་
གཅོད་པ་དང་༔ མ་བྱིན་པར་ལེན་པ་དང་༔ མི་ཚངས་པར་སྤྱོད་པ་དང་༔ ངག་འཁྱལ་བ་དང་༔ ཚིག་རྩུབ་པ་
དང་༔ རྔམ་སེམས་དང་༔ རློམ་སེམས་དང༌༔ ལོག་པར་ལྟ་བ་ལ་སོགས་པ་དེ་རྣམས་སྤངས་ནས༔ སྟོང་བ་
ཉིད་དུ་བསྒོམས་པས༔ རིག་པའི་ཁྱེའུ་ཆུང་ན་རེ༔ ཁྱོད་ཀྱིས་བསྒོམ་པ་དེ་ནི་རྫ་བེའུ་དང་འདྲ་སྟེ་འཇིག་པའི་
ཆོས་ཅན་ཡིན་ནོ༔ རིག་པའི་ཁྱེའུ་ཆུང་ཁྱོད་ཇུག་བསྒོམས་བྱས་པས༔ ཡིད་ཀྱི་རྣམ་པར་ཤེས་པ་ཁྱོད་ཉོན་ཅིག
ཁྱོད་ནང་དུ་ལྟོས་ལ་ཕྲ་མོའི་སྐུ་དེ་ལུ་གུ་རྒྱུད། ངོ་ཤེས་ཕྱིར་བལྟས་པས༔ རང་སྣང་གི་ནམ་མཁའ་ལ་ཕྲ་མོའི་སྐུ་
ཤར་བ་དེ་ངོ་ཤེས་ན༔ ལུ་གུ་རྒྱུད། ཁམས་གསུམ་གྱི་སྲོག་དུས་གཅིག་ལ་འཆད་དོ༔ སྐྱི་སེར་གྱི་རླུང་རྫུ་འཕྲུལ་
གྱི་ལྷ་མོ་ལ་ཞོན་ནས༔ དྲང་སྲོང་གི་བུ་མོ་བདེ་བ་ཟག་པ་མེད་པའི་གནས་སུ་སྐྱེའོ༔ ཉི་མའི་འོད་ཟེར་སྟོང་གི་
བསྐོར་ རོ༔ ཉིན་མོ་དང་མཚན་མོ་མེད་པར་བསྐོར་རོ༔ ཏི་མ་རའི་བུ་སེང་གེ་དཀར་མོ་ལྕགས་ཐག་ལ་
འདོགས་སོ༔ རང་སྣང་གི་ནམ་མཁའ་ལ་ཕྲ་མོའི་སྐུ་དེ་ཤེས་ན༔ སེང་གེ་དཀར་མོ་ལྕགས་ཐག་ལ་ལུ་གུ་རྒྱུད།
ཐོགས་པ་ཡིན་ནོ༔ སྤྱི དཔེར་ན་རིག་པའི་ཡེ་ཤེས་དེ་ནམ་མཁའི་གླིང་དང་འདྲ་སྟེ༔ མ་བྲིས་པའི་དཀྱིལ་
འཁོར་ན༔ སྲོག་མེད་པའི་སྐུ་བཞུགས་སོ༔ ཤེས་བྱ་མ་རྨོངས་པ༔ དབུགས་མེད་པའི་འགྱུ་བ༔ ཤེས་བྱ་མ་
རྨོངས་པ༔ སྤྱི སྙིང་གི་ནང་དུ་མ་རིག་པ་དང་༔ རིག་པའི་ཁྱེའུ་ཆུང་གཉིས་རིག་པའི་ཁྱེའུ་ཆུང་གིས མ་རིག་
པ་ལ་ཁྱོད་ཉོན་ཅིག ཁྱོད་འཁོར་བ་ལ་མ་དགའ༔ དུག་ལྔ་ལ་མ་དགའ་ཞིག༔ ངའི་ཟེར་དཀར་པོ་གཅིག་
ཡར་ལ་འགྲོ་བ་ལས་ཞེ་སྡང་གི་ཆུ་འབབ་སྟེ་ཁྱོད་ཀྱིས་ཚོར་རམ༔ ངའི་ཐུར་ལ་རྒྱུག་པའི་ཟེར་དམར་པོ་ལས་
འདོད་ཆགས་ཀྱི་ཆུ་ཆེན་པོ་ཞིག་རྒྱུག་སྟེ་ཁྱོད་ཀྱིས་ཚོར་རམ༔ ངའི་ཐུར་ལ་ཟེར་ནག་པོ་ལས༔ གཏི་མུག་གི་ཆུ་
ཆེན་པོ་འབབ་སྟེ་ཁྱོད་ཀྱིས་ཚོར་རམ༔ ངའི་གཞོགས་གཡས་ནས་ཡར་ལ་ཟེར་ཁམ་སེར་གྱི༔ ང་རྒྱལ་གྱི་ཆུ་
ཆེན་པོ་འབབ་པ་ཁྱོད་ཀྱིས་ཚོར་རམ༔ ངའི་གཞོག་གཡས་ན་མར་ལ་རྩ་ཁ་ལྡང་གཅིག་ནང་ན་ཡར། ཕྲག་དོག་གི་
ཆུ་འབབ་སྟེ་ཁྱོད་ཀྱིས་ཚོར་རམ༔ དེ་ཚོར་ན་ངས་མི་འགྱུར་རྡོ་རྗེ་ལུ་གུ་རྒྱུད་ཀྱི་སྐུ་ཤེས་པས༔ དེ་ཁྱོད་ཀྱིས་
ཚོར་རམ༔ ངས་མི་འགྱུར་རྡོ་རྗེ་ལུ་ལུ་རྒྱུད་ཀྱི་སྐུ་ཤེས་པས་ཞེ་སྡང་གི་གྲོང་ཁྱེར་ཞིག་སྟེ༔ མེ་ལོང་ལྟ་བུའི་ཡེ་
ཤེས་ཤར༔ ང་རྒྱལ་གྱི་གྲོང་ཁྱེར་ཞིག་སྟེ༔ མཉམ་པ་ཉིད་ཀྱི་ཡེ་ཤེས་ཤར༔ འདོད་ཆགས་ཀྱི་གྲོང་ཁྱེར་ཞིག་
སྟེ༔ སོ་སོར་རྟོགས་པའི་ཡེ་ཤེས་ཤར༔ ཕྲག་དོག་གི་གྲོང་ཁྱེར་ཞིག་སྟེ༔ བྱ་བ་ནན་ཏན་གྱི་ཡེ་ཤེས་ཤར༔
ཟླ39

བི་མ་སྙིང་ཐིག
གཏི་མུག་གི་གྲོང་ཁྱེར་ཞིག་ནས༔ ཆོས་ཀྱི་དབྱིངས་ཀྱི་ཡེ་ཤེས་ཤར༔ སངས་རྒྱས་ཀྱི་དགོངས་པ༔ སྤྱི༔ རང་
སྣང་གི་ནམ་མཁའ་ལ་གསེར་གྱི་བྱ་ཁྱུང་རྒྱུའོ༔ དབང་པོ་སྒོ་ལྔ་ལ་རྒྱུའོ༔ གསེར་གྱི་བྱ་ཁྱུང་དེ་གཟུགས་སྟོང་
པའོ༔ སྟོང་པ་ཉིད་གཟུགས་སོ༔ ལྷུན་པོའི་རྩེ་ལ་རིན་པོ་ཆེའི་འོད་ཟེར་སྟོང་འཆར་རོ༔ སྤྱི༔ ངོ་བོ་སྟོང་པ་རང་
བཞིན་གསལ་བ༔ ཐུགས་རྗེ་མ་འགགས་པའོ༔ ངོ་བོ་སྟོང་པ་དེ་ངོ་བོ༔ གསལ་བ་དེ་རང་སྣང་༔ རང་སྣང་དེ་
གསལ་བ༔ གོ་མ་འགགས་པ་དེ་ཐུགས་ རྗེའོ༔ ངོ་བོ་དེ་དབང་པོས་གཏན་ལ་མ་ཕེབས་ན༔ ཐེག་པ་ཐུན་
མོངས་པ་དང་ཁྱད་པར་མེད་པས༔ རང་གི་ངོ་བོ་རང་གིས་མི་ཤེས་པའོ༔ ངོ་བོ་དབང་པོའི་མངོན་སུམ་དུ་
གསལ་བ་དང་རང་བཞིན་དེ་སྣང་བ་ཕྱོགས་མེད་ཇི་ལྟ་བུར་ཡང་འཆར་རོ༔ ཐུགས་རྗེ་ཀུན་ལ་ཁྱབ་བོ༔ སྤྱི་
དཔལ་བེའུའི་ནང་ནས་ཡར་ལ༔ རྩ་གསེབ་ཀྱི་སྤུ་ཐག་ཙམ་ནི་ཡར་ལ་རྒྱུའོ༔ ཆུ་སྟོང་གི་ཉ་ཆུང་ལྟ་བུ༔ ཆུ་
ལས་ཡར་མ་ཐོན༔ ས་ལ་ས་མར་མ་རེག༔ དེ་བཞིན་དུ་མིག་ནས་ལམ་བྱུང་ནས་རང་སྣང་གི་ནམ་མཁའ་ལ༔
གནམ་ལ་མ་རེག་ས་ལ་མ་རེག་པར་སྣང་ལ་འགྱུ་བ་དང་༔ འཁྲིག་པ་དང་ དེ་ལས་ཟེར་ཕྲ་མོ་རེ་ལ་ལྔ་ཚང་
བའི་དུས་ན༔ རང་སྣང་ལྷུག་པར་ཤར་བས༔ བར་དོ་ལ་ཡང་དེ་ལས་ལྷག་པ་སྣང་བ་མེད་དོ༔ གསང་བ་ཡང་
གསང་དུམ་དུམ་ཁྲིགས༔ དུམ་བུ་བདུན་ཅུ་རྩ་བཞི་པ་རྫོགས་སོ༔ དགེའོ༔ ༔
140

མན་ངག་ངེས་པའི་ཁ་བྱང་སོགས།
༄༅༔ ཙཁྱུང་ཆེན་མཁའ་ལྡིང་ཞེས་བྱ་བ་བཞུགས་སོ༔
ཁྲེགས་ཆོད་ཀྱི་ཡི་གེ་ཡིན༔
མན་ངག་ཞེ་བཞི་པ༔
རྒྱ་གར་སྐད་དུ༔ མ་ཧཱ་གྷ་རུ་བྷེ་ལ་ག་ཤ་ནཱ་མ༔ བོད་སྐད་དུ༔ ཁྱུང་ཆེན་མཁའ་ལྡིང་ཞེས་བྱ་བ༔ བཅོམ་ལྡན་
འདས་ཆོས་ཉིད་འདུས་མ་བྱས་པའི་དཔལ་ལ་ཕྱག་འཚལ་ལོ༔ ཁམས་གསུམ་ཉིད་ལས་རྣམ་པར་རྒྱལ་བའི་
དཔལ༔ འགྲོ་རྣམས་སྙིང་གི་མུན་པ་སེལ་བར་བྱེད་པ་ཡི༔ སྟོན་པའི་བཀའ་ཉིད་སྟོན་པར་ཞལ་འཆེས་པ༔ དེ་
རྗེས་འབྲང་བའི་བླ་མ་དཔའ་བོ་ཉིད་ལ་འདུད༔ བདག་གི་ནུས་པ་ཚིག་ལ་དབང་མིན་ཀྱང་༔ གོང་མའི་གོང་
མ་རྣམས་དང་དྲིན་ཅན་བླ་མ་དང་༔ རྒྱུད་ལུང་མན་ངག་དགོངས་དོན་ཚིག་ཉིད་ཀྱི༔ སོ་སོའི་འདོད་པའི་རིམ་
པས་རྗེས་འབྲངས་ཏེ༔ ཚིག་ལ་བརྟེན་ནས་ཟབ་མོ་ཉིད་ཀྱི་དོན༔ གང་དང་མི་འགལ་ཀུན་གྱིས་མ་རྟོགས་པའི༔
སོ་སོའི་འདོད་གཞུང་རྣམས་ཀྱི་བཅུད་བསྡུས་ནས༔ འཁོར་བའི་ཡིད་དང་བྲལ་བ་རྣམས་ཀྱི་དོན་དུ་སྤྱོ༔ རང་
བཞིན་གནས་པའི་ཐབས་ནི་ལྔ་ལས་ཀྱང་༔ མ་བསྒོམས་ཡེ་ཤེས་ལྷུག་པ་བཅོས་པ་མེད་པའི་གནས༔ རྒྱུ་མེད་
རྐྱེན་དང་བྲལ་བའི་རང་སྣང་སྒྲིབ་མེད་ཉིད༔ རྩོལ་བྲལ་ཉག་གཅིག་སུས་ཀྱང་མ་བྱས་པའི༔ ཡེ་རྫོགས་སྙིང་
པོ་ལྷུན་གྲུབ་ཡུལ་ལ་རོལ༔ སྒྱུ་མའི་ཆུ་དེ་གཟུགས་ལས་བྱུང་བ་ཡི༔ སྙིང་པོ་བརྒྱ་དང་བརྟག་དཔྱད་ཡིད་ཟད་
དེ༔ སྒྲིབ་བྲལ་ཅོག་བཞག་བསླད་པ་མེད་པའི་ལམ༔ མཐོང་མེད་མཚུངས་པ་མེད་ཅིང་ཡེ་ཤེས་ཀུན་གྱི་དངོས༔
འཁྲུལ་པའི་ཡུལ་ལ་བཟུང་བས་ལྟོས་བྲལ་ཉིད༔ རང་བཞིན་ཡུལ་ལ་འགག་མེད་སྙིང་པོའི་རྗེསཿ སྟོང་ཡུལ་
མ་དཔྱད་རང་སར་བཞག་སྟེ་གྲོལ༔ མཐའ་བྲལ་དེ་ཉིད་གོང་མའི་སྐྱེ་གནས་དག༔ འཇུག་ནུས་གདིང་ནི་འོག་
མས་མ་སླེབ་པར༔ གནས་ཤིང་མི་གཡོ་ཡེ་ནས་སྐྱོན་མིན་ཡུལ༔ ཐོབ་མཐོང་གྲོལ་གསུམ་གྱིས་ནི་རང་བཞིན་
བདེན་གནས་པའོ༔ རང་བཞིན་སུ་ཡིན་གང་ལ་སུས་བསྟན་པ༔ མ་བསྒོམས་བཞག་པའི་ས་སྟེ་དེ་ཉིད་རང་
རིག་པ༔ སྒྲ་དང་བློ་བྲལ་ཀུན་གྱི་ཕ་རོལ་ཞིང་༔ དམིགས་བཅས་རང་བཟོ་ཉིད་དེ་བཅོས་མི་དགོས གནས་
པས་འགག་ལ་འགྲུས་པས་རང་སར་དག མེད་མཐོང་མ་སྤངས་ངོ་ལ་སངས་མེད་པས༔ ས་མེད་འདི་ཉིད་
གནས་ཏེ་གང་དགའི་ཡུལ༔ འཇུག་སྟེ་གང་གི་ཕ་རོལ་སོང་བ་མེད་པའོ༔ རང་བཞིན་ཡོད་མེད་བརྟག་དཀའི་
སེམས་ལ་རེག་ནུས་ཤིང་༔ མ་བསམས་འཁྲུལ་པ་མེད་པའི་ཡེ་ཤེས་ཉིད༔ བྱ་བྲལ་གླེན་པའི་ཤུགས་འཆར་
141

བི་མ་སྙིང་ཐིག
བློ་བདེ་བ༔ སྤྲོས་མེད་ནམ་མཁའི་ཡིད་ཅན་རྣམས་ཀྱིས་བྱོས༔ སྣང་མེད་སྟོང་དང་བྲལ་བའི་ཡེ་ཤེས་དེ༔ མ་
aབཟུང་མ་གཏད་མ་བསླད་རང་སོ་སྟེ༔ གཅིག་གིས་གསུམ་ལ་སུ་ཡིས་ཕོག་པ་ཉིད༔ རྫུན་མིན་བདེན་མི་
གནས་ཐབས་ལྷང་ངེ་བའོ༔ རང་བཞིན་གཅིག་སྟེ་རྣམ་པ་ཉིད་དང་བྲལ༔ དངོས་དེ་ཉིད་ལ་ཚིག་དང་བརྗོད་
མེད་པཿ ཡེ་དག་རང་སྟོང་མཚན་ཉིད་བྲལ་བའི་ངང་དུ་ལྟོས༔ གཞི་མེད་རྩ་བ་གང་ལ་ལྟོས་མེད་པ༔ མཐོ་
དམའ་ཡོད་དང་མེད་སྣང་སྟོང་པ་ལ་འཇུག་ཁྱབ༔ དེ་ལས་རང་བཞིན་བློ་ཡི་མཐའ་འགག་ངང་གཅིག་པ༔
ཆོས་མིན་ལྷན་ཅིག་སྐྱེས་ཞེས་ཡེ་ཟླ་མེད༔ གང་ལས་དེ་བྱུང་སུ་ཡིས་མྱོང་སྟེ་རྒྱལ༔ རང་སྣང་དོན་དེ་གང་ལ་
བཞིན་གསལ་བ༔ བསྒྱུར་བ་མེད་ཅིང་མ་རྙོག་སུས་མ་ཕྲོགསཿ ཡེ་ཤེས་གཉིས་ཏེ་གཅིག་དང་ཐ་མི་དད༔
གཞི་མེད་ལམ་ཟད་འབྲས་བུ་ཡོད་མ་མྱོང་༔ མཐོང་ཐོས་བརྡར་སྣང་གཅིག་གིས་གང་གྲོལ་བ༔ མ་བཙལ་
སུས་མི་རྙེད་པ་ཀུན་གྱི་སྙིང་ལ་གནསཿ ཡེ་ནས་ཡོད་ཅིང་བལྟས་ཤིང་མཐོང་ལས་འདས༔ དེ་ཉིད་རང་དེ་མ་
བཅོས་ཐོག་མའི་ངང་༔ རྒྱུ་སྟོང་རྐྱེན་གསལ་ངོ་བོ་འདུས་པས་གནས༔ བྱ་བྱེད་དཔྱོད་དང་འཛིན་པའི་མཐའ་
གཉིས་རང་༔ རིག་པས་བྱུང་དང་སོ་སོས་གང་བསྒྱུར་བ༔ གནས་ཐབས་དེ་ཉིད་དེ་ལ་སྨོས་ཅི་དགོས༔ རྩོལ་
མེད་བཙལ་མི་དགོས་ཏེ་བྱུང་ཁུངས་ཀུན་གྱི་དངོས༔ རང་དག་དྲི་མའི་ཆོས་ཀྱི་བཅོས་ཤིང་བྱེད༔ འབད་
འགགས་གྲོལ་བར་ངས་རིག་སྟེ༔ ལྷག་པར་གྲོལ་དང་གྲོལ་བས་འདུག་གམ་ཅི༔ གང་ལ་སྲིད་དེ་ཡེ་ཤེས་
ཁྱབ་བརྡོལ་བའོ༔ སྟོང་བ་ཉིད་ལས་ལམ་བྱས་ཆོས་ཉིད་དངོས༔ སྟོང་པས་འབད་པ་མེད་པ་ལམ་གྱི་ཡང་
རླུང་བཀག་མིག་བཙུམ་པས་ནི་རང་སེམས་འཆིང་༔ བཅོས་མེད་ལྟོས་དང་བྲལ་བའི་གཞི་མེད་པར༔ ལུས་
བཅོས་གསལ་བས་ངལ་སོས་སྣང་བ་འཆིང་༔ ཕྱོགས་མེད་རིས་སུ་མ་བཅད་སེམས་མེད་པར༔ ཡིད་དཔྱོད་
སྒྲོག་དང་བཅས་པས་གནས་ལུགས་འཆིང་༔ ཡེ་གྲོལ་བྱ་བྲལ་སོར་བཞག་གདེང་མེད་པར༔ ཞེ་འདོད་ཉམས་
དང་བཅས་པ་རྟོག་པས་འཆིང་༔ མ་བཙལ་རང་སར་བཞག་པའི་གནས་མེད་པར༔ རྒྱུ་འབྲས་ལུང་ལ་ལྟོས་
པས་རིག་པ་ཉིད༔ ཆོས་ཀུན་སྤྲོས་དང་བྲལ་ཞིང་རྙོག་མེད་པས༔ བྱས་མེད་རང་སར་གྲོལ་བའི་གནད་ནི་
རབ་ཏུ་ རྒྱུ་འགག་རྐྱེན་ཡལ་འབྲས་བུ་ཟད་པའི་གནད༔ གང་ལ་མ་བརྟེན་གཅིག་གིས་གྲོལ་བའི་ཀློང་
ཉིད་དོ༔ སྤྱོད་བྲལ་སྒོམ་དག་ལྟ་རུ་མེད་པའི་དོན༔ སུ་ཡིས་མ་བཅོས་སྣང་བ་རང་སར་བཞག་པས་གྲོལ༔
འཇུག་ཤེས་བརྡའ་དང་ཐ་སྙད་ལས་འདས་དགོངས་པ་ནི༔ འདི་ཞེས་ཚིག་དང་བྲལ་ན་དེ་ཉིད་ཡིན་ཏེ་སུ་
ཞིག་འཆོས༔ བཅོས་མའི་གཟེབ་ནང་བྲལ་བའི་ལམ་ལ་ཅི་ཞིག་བྱ༔ གང་གིས་མ་བསླད་རང་རིག་གྲོལ་བའི་
142

མན་ངག་ངེས་པའི་ཁ་བྱང་སོགས།
གནས༔ ལུས་དང་སེམས་ལ་ཉོན་མོངས་རང་གི་ཆོས༔ མི་ཤེས་བྱིས་པ་རྣམས་ཀྱིས་རྒྱུར་སྣང་ཡང་༔ རང་
བཞག་མ་བཅོས་རྣལ་མའི་རང་རིག་པ༔ ཡེ་ནས་རང་གྲོལ་སུས་ཀྱང་བཤིག་པ་མེད༔ མ་བཀྲོལ་རང་སར་
གྲོལ་བས་འབད་ཅི་དགོས༔ ཡེ་ནས་རང་གྲོལ་གྲོལ་བའི་རྒྱུ་མེད་ཉིད༔ སྡིག་སྤྱད་མི་དགེ་རྣམ་སྨིན་བདེ་བའི་
གྲོགས་ཆེ་བ༔ རང་ཤུགས་མ་བཙལ་འབད་པ་མེད་པའི་གནད༔ འདི་ཉིད་རྟེན་འབྲེལ་དགེ་བས་སུ་ལ་ཕན༔
སངས་རྒྱས་མེད་ཅིང་སུ་ཡིས་བཅིངས་པའི་རྒྱ༔ འཁྲུལ་དང་མ་རིག་སེམས་ཅན་སུ་ལ་སྲིད་མིང་མེད༔ དེ་
ཕྱིར་ ཡེ་ནས་ མ་བཀྲོལ་ ཕྱིས་ གྲོལ་མེད་སྣང་བའོ༔ གཞི་མེད་ལམ་ཞེས་འབྲས་བུ་ སུ་འདོད་པ༔ འདོད་
ཕྱིར་ཐར་པའི་གནས་ལ་འདི་ཡིས་བསྒྲིབས༔ སྟོང་མུ་གསལ་དང་ཡོད་དང་མེད་པ་གཉིས༔ རྟག་ཆད་རྒྱུ་
འབྲས་བཞི་སྟེ་བརྒྱད་རྣམས་ལ༔ མཐའ་མེད་ནམ་མཁའི་མཐའ་དང་མཚུངས་པ་ཉིད༔ མུ་མཐའ་འཚོལ་བར་
འདོད་པ་གང་ཡིན་པཿ བྱ་ལོང་ནམ་མཁའི་མཐའ་ཚོལ་འདྲ་སྟེ་རྙེད་པ་མིན༔ མི་རྙེད་དོན་དེ་ཉིད་ལ་སུས་
ཀྱང་བཅོས་མི་སྲིད༔ ཤེས་བྱ་སྤྲོས་མེད་འདི་ལ་མཐའ་མ་མི་སྲིད་དོ༔ གཞི་གནས་འདོད་པ་མི་སྲིད་སེམས་
འདི་ལ༔ རྣམ་སྨིན་བག་ཆགས་གཞི་མེད་སུ་ལ་བརྟེན༔ ནམ་མཁར་མེ་ཏོག་སྐྱེ་བའི་གནས་མེད་རྟེན་འབྲེལ་
ལྟར༔ ལུས་ལ་སེམས་ཀྱི་གནས་མེད་བག་ཆགས་རྟེན་མི་སྲིད༔ དེ་ཕྱིར་ཅི་བྱས་སེམས་ཀྱི་གྲོགས་ཏེ་གང་
གིས་ཕན་གནོད་བྲལ༔ བར་སྣང་རྫས་སོགས་བརྟེན་པར་མི་ནུས་བཞིན༔ ཡེ་ནས་ཕྱོགས་སུ་ལྷུང་བ་མེད་
པའི་སེམས༔ འཁོར་དང་ངན་སོང་སུ་ལ་གྲུབ་སྣང་བ༔ མི་བདེན་རྨི་ལམ་སྒྱུ་མ་དྲི་ཟའི་གྲོང་ཁྱེར་བཞིན༔
རྫུན་སྣང་བདེན་པའི་ནུས་པ་འདི་ལ་མི་སྲིད་དོ༔ སྐུ་དང་ཡེ་ཤེས་མེད་ཕྱིར་མ་རིག་ལ་སོགས་ཉོན་མོངས་སུ་
ལ་སྲིད༔ དེས་ན་ཉིད་ཀྱིས་ཉིད་གྲོལ་གཉེན་པོ་ཡོད་མ་མྱོང་༔ འདོད་ཆགས་ལ་སོགས་ཉོན་མོངས་གྲངས་
འདི་རྣམས༔ གཅིག་ཉིད་ཡིན་ཏེ་ཐ་དད་ག་ལ་སྲིད༔ གཅིག་གིས་གཅིག་གྲོལ་གཉིས་སོགས་རང་མིན་པར༔
ལྷག་པར་གྲོལ་མོད་སྦྲུལ་གྱི་མདུད་པ་བཞིན༔ མ་བཅོས་ལྷུག་པ་གང་ལ་རྟེན་མེད་པའི༔ ཡེ་ནས་གྲོལ་ཕྱིར་
ཕྱིས་ནས་གཉེན་པོས་མིན༔ སྡུད་ཅིང་ལྡན་མིན་ལྷག་མཐོང་འདི་ཉིད་དོ༔ འགྲོ་བ་དྲུག་ཅེས་མིང་ཙམ་ཡང་
དག་བརྟགས་པས་སྟོང་༔ སྟོང་པ་ཡེ་གྲོལ་གནས་ཀྱི་བྱར་མེད་དེ་ཉིད་རང་༔ གར་ཕྱིན་ས་མེད་ཡེ་ནས་བཅོས་
མེད་ངང་༔ ལྷུན་འབྱམས་སྙིང་པོ་ཡེ་ནས་ཡུལ་སྣང་བས༔ སྔགས་བཟླས་དཀའ་ཐུབ་བསམ་གཏན་ངོ་བོ་ཉིད་
ལ་སྒྲིབ༔ ཡིག་འབྲུ་སྒྱུར་བྱེད་ལུས་ངག་དགེ་བ་རྣམས༔ ཡེ་གྲོལ་རང་དག་གནོད་པར་བྱེད་པའོ༔ ཅེར་གྲོལ་
རང་དག་མཐའ་བྲལ་ཡོངས་སུ་རྫོགས༔ གང་གིས་མཐའ་བྲལ་གེགས་གཉིས་རང་བསལ་བས༔ བྱ་བྲལ་
343

བི་མ་སྙིང་ཐིག་
ཀློང་ཆེན་མ་བཙལ་ཆེན་པོ་འགག༔ ལུས་ངག་བྱ་བྲལ་སྣང་སྟོང་བར་དུ་གཏམས༔ མཚན་མ་ཡེ་དག་ཡོངས་
སུ་གྲོལ་བའི་གཞི༔ འབད་མེད་བྱ་བྲལ་བློ་ཡི་གེགས་བསལ་ཏེ༔ ཐུག་ཕྲད་རྣམ་གསུམ་ཡུལ་ལ་རོལ་པའི་
གེགས༔ གང་ཤར་མ་ཡེངས་ཡུལ་སེམས་བར་དུ་བསྡམས༔ རྒྱུ་མེད་ རང་ གྲོལ་ རྐྱེན་ལ་མ་བརྟེན་འདི༔
ཕྱོགས་མེད་རང་དག་འདི་ཞེས་ལྟ་བ་མེད༔ ཞེ་འདོད་མཐའ་དང་བཅས་པ་གེགས་གསུམ་བསལཿ སྣང་ཤེས་
ཐོག་བབས་རང་བྱུང་ཆེན་པོའི་གེགས༔ རང་ཤར་སྤྲོས་བྲལ་རྒྱུ་རྐྱེན་བར་དུ་གཏམས༔ ལས་དང་དབང་པོ་
ཚིག་དང་བློ་ཟད་པའི༔ བསླད་བཅོས་ཐབས་དང་ཤེས་རབ་གེགས་གཉིས་བསལ༔ ཆོས་མེད་དེ་ལ་བརྟེན་
པའི་འབྲས་བུ་འདོད་པ་ཉིད༔ དགོས་པ་མེད་ཅིང་སླར་འདོད་འཆིང་བ་ལས༔ ལྷུག་པ་སོ་གཉུག་རྣལ་མ་དྲོད་
ཀྱི་འགག༔ རང་ སོར་འགྲུས་ཏེ་ འཁོར་འདས་བར་དུ་གཏམས༔ བདེ་འདོད་སེམས་ལ་གནོད་པའི་ཆོས་
སྤངས་ཏེ༔ རང་བཞག་ལྟོས་དང་འཁོར་འདས་བྱ་བ་བྲལ༔ རང་མིན་གཞན་མིན་སྣང་ཤེས་ཆོ་འཕྲུལ་ཀྱང་༔
འགྱུས་མཐོང་འཛིན་དང་ཞེན་པའི་གེགས་བསལ་བས༔ 
ཅོག་བཞག་ཚིག་ཏུ་སྤྲོས་པའི་མཐའ་འགག་སྟེ༔
ཡིད་དང་སེམས་ཀྱི་ཆོ་འཕྲུལ་ཅིར་ཡང་འགག༔ ཆོས་བྲལ་ཡིད་དང་བྱེད་པའི་བར་དུ་གཏམས༔ རང་གིས་མ་
དཔྱད་སེམས་ཀྱིས་བསྒྱུར་བ་མིན༔ བློ་ཡིས་དཔྱད་ཅིང་སེམས་ཀྱི་གར་བསྒྱུར་བ༔ འཁྲུལ་པ་རང་མདུད་
བཅིངས་པའི་འགྲོ་བ་དང་༔ འདི་ཉིད་ཁྱད་པར་ཅུང་ཟད་ང་ཡིས་མ་མཐོང་ངོ་༔ ལུས་བཅོས་ངག་བསྡམས་
ཡིད་ལ་བྱེད་རྣམས་དང་༔ དྲན་རྟོག་ཕུང་པོ་ཡུལ་ལ་ངན་ཤར་དང་༔ འདི་ལ་ཁྱད་པར་མེད་དེ་སླར་འཆིང་བྱེད༔
སྟོང་པའི་ལམ་ལ་སེམས་ཀྱི་དཀྱིལ་འཕྲོ་བ༔ ཡུལ་དང་དབང་པོའི་བྱེད་སྤྱོད་མྱ་ངན་འདས༔ གང་ལ་ཐེག་པ་
ཡོད་ཅིང་ཆོས་ཡོད་པས༔ ངན་སོང་ཉིད་དེ་ལོག་པ་ཡོད་དམ་ཙི༔ དེས་ན་སངས་རྒྱས་མིང་དུ་འདོགས་པའི་
སྟོན་པ་འཁྲུལ༔ མིང་མེད་འདོགས་པ་ཡིད་བློ་བདེན་པ་མེད༔ འགག་སྡོམ་བྱ་བཙལ་མེད་པའི་གདིང་ཉིད་ནི༔
འཕྱུགས་ཤིང་འགྲོ་དང་བྲལ་བའི་ས་མེད་པར༔ འདི་ཉིད་རང་སྟེ་སྔོན་མེད་ཕྱིས་ནས་མེད༔ རང་བྱུང་སྙིང་
པོའི་དོན་ཞེས་འདོད་དང་བྲལ༔ འབྲལ་མེད་དོན་དེངས་སུ་ལ་གདམས་དང་བྲལ༔ སྣང་དང་ཤེས་རྐྱེན་ལྟར་
ཤར་འདི་ཉིད་དོ༔ གདོད་ནས་བྱས་པ་མེད་པའི་སེམས་ཉིད་ལ༔ དྲན་རྟག་བློ་ཡིས་དོན་དམ་སྙིང་པོའི་དོན༔
ཤེས་རབ་ཚིག་དང་བཅས་པས་རང་བདེན་བསྲུང་༔ ཚིག་ལ་མཁས་ཤིང་རྒྱུ་འབྲས་གཙོར་ལེན་པ༔ མནར་
མེད་དེ་ཉིད་དེ་ལས་གཞན་པ་སུ༔ ལུས་ངག་བཅོས་ཤིང་ཡིད་ཀྱི་གཏད་འཛིན་པ༔ ཆོས་ཉིད་བདེན་པ་སྒྲིབ་
པ་མེད་པར་བྱེད་པ་ལ༔ འདི་ལས་ལྷག་པའི་གཉེན་པོ་གཞན་པ་ཅི༔ དེ་ཕྱིར་མ་བཅོས་འཁོར་འདས་བྱ་བྱེད་
144

མན་ངག་ངེས་པའི་ཁ་བྱང་སོགས།
ནམ་བྲལ་ན༔ རྫོགས་ཆེན་ཉིད་དང་གཞན་པ་ཅི་ཞིག་ཡོད༔ སེམས་ལ་བལྟར་མེད་རྒྱུ་འབྲས་སུ་མཐོང་མེད༔
དེ་ཕྱིར་སྡིག་བྲལ་དགེ་བས་འདི་ལ་ཙི༔ རང་ལུགས་འབྱུང་ཁུངས་ཐོག་མ་ཉིད་དང་སྦྱར༔ སྒྲིན་པོའི་སེམས་
ལ་གཟེག་སྐུར་ཁམས་གསུམ་ལས་མི་འདའ༔ མ་བཅོས་གླེན་སྣང་སུ་ལ་ལྷོད་ཡོད་པ༔ འདི་ནི་འཁོར་འདས་
གཉིས་ལ་མི་གནས་སོ༔ རྫོགས་ཆེན་གསང་བའི་དངོས་པའི་གནད་བསྡུས་ཏེ༔ མ་འོངས་ངེས་པའི་བློ་ཅན་
དོན་ཆེད་དུ འབད་མེད་རང་སར་གྲོལ་བའི་ཡི་གེ་འདིས༔ འདི་ལ་མོས་པའི་འགྲོ་རྣམས་རྩོལ་མེད་དོན་
ལྡན་ཤོག༔ ཁྱུང་ཆེན་མཁའ་ལྡིང་ཞེས་བྱ་བ༔ རྒྱ་ནག་པོའི་སློབ་དཔོན་ཤྲཱི་སིདྷས་མཛད་པ་རྫོགས་སོ༔ ཟབ་
རྒྱ༔ སྦས་རྒྱ༔ གཏེར་རྒྱ༔ སྔགས་སྲུང་རྒྱལ་མོས་སྲུངས་ཤིག༔ སྤྱི༔ དགེའོ༔ སརྦ་མངྒ་ལཾ
༄༅། །སེམས་ཀྱི་དམིགས་དྲུག་གི་རྣམ་པར་བཤད་པ་ཞེས་བྱ་བ་བཞུགས་སོ། །མན་ངག་ཞེ་དགུ་པ། ༄༅། །གམརྒན་མགོ་
རྒྱ་གར་སྐད་དུ། ཨ་བ་ལོ་ཤ་ནཱ་མ། བོད་སྐད་དུ། རྣམ་པར་བཤད་པ་ཞེས་བྱ་བ། བཅོམ་ལྡན་འདས་དཔལ་གཉིས་
མེད་རང་གྲོལ་བ་ཉིད་ལ་ཕྱག་འཚལ་ལོ། །ཁམས་གསུམ་རང་རྒྱུད་བཅིངས་ལས་བརྒལ་བའི་དཔལ། །འགྲོ་བའི་
བླ་མ་རྡོ་རྗེ་འཆང་བ་ཉིད། །དེ་ལས་ཁྱོད་གྱུར་སངས་རྒྱས་གཉིས་པའི་ལུང་། །དགའ་རབ་རྡོ་རྗེ་གཉིས་མེད་བདེ་ལྡན་
པས། །རྫོགས་ཆེན་གནད་བཏུས་ངེས་པའི་སྙིང་པོ་ཉིད། །གཞན་དུ་བསྟན་པ་མེད་པའི་སེམས་ཉིད་གནད། །
དམིགས་ཆེན་དྲུག་བསྟན་ཁམས་གསུམ་དོང་སྤྲུགས་པའི། །གསང་བ་ཁྱད་པར་གནད་ཀྱི་ཡི་གེ་ཉིད། །སྙིང་གི་
ཏི་ཀ་ཀུན་དང་མི་མཉམ་པ། །དེ་དོན་གསལ་བར་བདག་གི་བླ་མ་ལ། །གསོལ་བ་བཏབ་ནས་བདག་གིས་
ལེགས་བཤད་བྱ། །དེ་ལ་ཡང་དག་པར་རྫོགས་པའི་སངས་རྒྱས་བཅོམ་ལྡན་འདས་ཐབས་མཁས་ལ་ཐུགས་རྗེ་
ཆེ་བ་ཉིད་ཀྱིས། སེམས་ཅན་རྣམས་ཀྱི་མོས་པའམ་དབང་པོའི་བྱེ་བྲག་ལ་དགོངས་ནས། དམ་པའི་ཆོས་ཀྱི་སྒོ་
དཔག་ཏུ་མེད་པར་གསུངས་པ་ལས། དེ་དག་གི་སྙིང་པོའི་དོན་བཅུད་དུ་དྲིལ་ནས། སློབ་དཔོན་ཆེན་པོ་དགའ་
རབ་རྡོ་རྗེས། མ་བསྒོམས་པར་སངས་རྒྱ་བར་བྱེད་པའི་སེམས་ཀྱི་དམིགས་དྲུག་པ་ལ་བརྟེན་ནས། འགྲོ་བ་
རྣམས་ཆོས་ཉིད་གནད་ཤེས་པ་ཙམ་གྱིས་གྲོལ་བར་བསྟན་པ་འདི། གང་ཟག་གཅིག་གི་ཆ་རྐྱེན་དུ་སློང་བའི་
གནད་ལ། འདིའི་དོན་དྲིལ་ནས་བཤད་ན། ཆེ་བ་ལྔས་ཐེག་པ་ཐུན་མོང་བ་ལས་ཁྱད་པར་དུ་བསྟན་ཏེ། སློབ་
དཔོན་ལོ་རྒྱུས་ཀྱི་ཆེ་བས་མཛད་པའི་སློབ་དཔོན་གྱི་ཡོན་ཏན་བསྟན་པ་དང་། འཇུག་སྒོ་ཐེག་པའི་ཆེ་བའི་རྒྱུད་
གང་ལ་བརྟེན་ཅིང་མན་ངག་གི་ཁུངས་གསལ་བར་བསྟན་པ་དང་། དགོས་ཆེ་གང་ཟག་གི་ཆེ་བས་དོན་ཆེད་གང་ཡིན་
པ་གསང་སྔགས་སྣོད་ཀྱི་ཁྱད་པར་བསྟན་པ་དང༌། བསྡུས་དོན་མན་ངག་གི་ཆེ་བས་ས་བཅད་ཀྱི་དམིགས་
145

བི་མ་སྙིང་ཐིག་
གསལ་བར་བསྟན་པ་དང་། ཟབ་པ་མཚན་གྱི་ཆེ་བས་མན་ངག་གི་གཞུང་བདེ་བླག་ཏུ་རྟོགས་པར་བསྟན་པ་
དང་ལྔས་བསྟན་ཏོ། །དེ་དག་ཀྱང་འདུལ་གཞི་གང་ཟག་གཅིག་གི་རྒྱུད་ལ་ཉོན་མོངས་པ་ལྔ་གནས་པ་ལ་
དགོངས་པའོ། །དེ་དག་ཀྱང་གཙོ་ཆེ་ཆུང་གི་དབང་དུ་བྱས་ན། ཉོན་མོངས་པ་གཏི་མུག་ཅན་འཇུག་ཅིང་།
དམིགས་གཏད་མེད་པའི་དགོངས་པ་གཙོ་ཆེ་བ་ལ་དགོངས་པ་དང་། ཞེ་སྡང་ཅན་འཇུག་ཅིང་གཟའ་གཏད་
མེད་པའི་ལྟ་བ་གཙོ་ཆེ་བ་ལ་དགོངས་པ་དང་། འདོད་ཆགས་ཅན་འཇུག་ཅིང་ཕྱོགས་གཏད་མེད་པའི་སྤྱོད་པ་
གཙོ་ཆེ་བ་ལ་དགོངས་པ་དང་། ང་རྒྱལ་ཅན་འཇུག་ཅིང་སྨྲ་གཏད་མེད་པའི་གཞི་ལམ་གཙོ་ཆེ་བ་ལ་དགོངས་
པ་དང་། ཕྲག་དོག་ཅན་འཇུག་ཅིང་འདོད་གཏད་མེད་པའི་འབྲས་བུ་གཙོ་ཆེ་བ་ལ་དགོངས་པའི་འདུལ་བྱེད་
དུ་བྱུང་བའོ། །དེ་ལ་དང་པོ་སློབ་དཔོན་ལོ་རྒྱུས་ཀྱི་ཆེ་བ་ནི། སློབ་དཔོན་ཆེན་པོ་དགའ་རབ་རྡོ་རྗེས་མཛད་དེ།
དེའི་སྐུ་ཆེ་བའི་ཡོན་ཏན་ནི། སྟོན་པ་ཉིད་ལས་སྤྲུལ་པས་སྟོན་པ་སངས་རྒྱས་བཅོམ་ལྡན་འདས་སྐྱེ་བ་བཞིས་
བསྡུས་པའི་འགྲོ་བ་རྣམས་འདུལ་བའི་གཟུགས་སུ་བྱོན་པའི་དུས་སུ་འཁོར་འདུས་པ་དང་པོར་བཞུགས་པ་
དང༌། སྟོན་པས་མཛད་པ་སུམ་ཅུ་སོ་དྲུག་མཛད་པའི་དུས་ཐམས་ཅད་དུའང་བཞུགས་པ་དང་། དེ་དག་གི་ལོ་
རྒྱས་ནི་རྒྱུད་ཀྱི་སྐབས་སུ་ཞིབ་པར་སྟོན་པས་འདིར་མ་སྤྲོས་སོ། །སློབ་དཔོན་དགའ་རབ་རྡོ་རྗེའི་ལོ་རྒྱུས་
བཤད་དོ། །དེ་ཡང་གསང་བ་ཉེ་བརྒྱུད་ཀྱི་དབང་དུ་བྱས་ན་སྟོན་པས་དགའ་རབ་རྡོ་རྗེ་དངོས་ལ་
བསྟན། སློབ་དཔོན་དགའ་རབ་རྡོ་རྗེས་བྱེ་མ་ལ་ལ་བསྟན། བྱེ་མ་ལས་ལྷ་རྗེ་ལྕེ་བཙུན་སེང་གེ་དབང་ཕྱུག་ལ་
ལོ་བདུན་གྱི་བར་ལ་རེས་མཇལ་རེས་མི་མཇལ་བར་དེ་དག་གི་བར་ལ་གདམས་པ་རྣམས་གནང་ངོ༌
འཇུག་སྒོ་ཐེག་པའི་ཆེ་བ་ནི། སྤྱིར་སངས་རྒྱས་ཀྱིས་ཆོས་བསམ་གྱིས་མི་ཁྱབ་པ་ཞིག་གསུངས་ཀྱང་བཀའ་
སྩལ་ལུགས་གསུམ་ལས་མི་འདའ་སྟེ། དབང་པོ་ལ་དགོངས་ཏེ་སྩལ་བ་དང༌། བསྡུ་བ་ལ་དགོངས་ཏེ་སྩལ་བ་
དང༌། གཉེན་པོ་ལ་དགོངས་ཏེ་བཀའ་སྩལ་ཏོ། །དེ་ཡང་དབང་པོ་རབ་འབྲིང་ཐ་མ་གསུམ་ལ་དགོངས་པའོ། །
རབ་རྣམས་ལ་འོ་མ་ལས་མར་ལྟར་བསྡུས་པས་དགོངས་ཏེ་གསུངས་པ་ནི། ཆོས་ཀྱི་སྒོ་མོ་བརྒྱད་ཁྲི་བཞི་སྟོང་
རྣམས་རྩ་བ་བྱང་ཆུབ་ཀྱི་སེམས་ལ་བསྡུས་ཏེ་བསྟན་པའོ། །འབྲིང་པོ་རྣམས་གཉེན་པོ་ལ་དགོངས་ཏེ་བཀའ་
སྩལ་པ་སྟེ། ཉོན་མོངས་པ་བརྒྱད་ཁྲི་དང་བཞི་སྟོང་སྟེ། འདོད་ཆགས་ལས་གྱུར་པ་ཉི་ཁྲི་དང་ཆིག་སྟོང་གི་
གཉེན་པོར། ཆོས་ཀྱི་སྒོ་འདུལ་བ་ལས་གྱུར་པ་ཉི་ཁྲི་དང་ཆིག་སྟོང་། ཞེ་སྡང་ལས་གྱུར་པ་ཉི་ཁྲི་དང་ཆིག་
སྟོང་གི་གཉེན་པོར། མངོན་པ་ལས་གྱུར་པ་ཉི་ཁྲི་དང་ཆིག་སྟོང་། གཏི་མུག་ལས་གྱུར་པ་ཉི་ཁྲི་དང་ཆིག་སྟོང་
146

མན་ངག་ངེས་པའི་ཁ་བྱང་སོགས།
གི་གཉེན་པོར། མདོ་སྡེ་ལས་གྱུར་པ་ཉི་ཁྲི་དང་ཆིག་སྟོང༌། དུག་གསུམ་ཆ་མཉམ་ལས་གྱུར་པ་ཉི་ཁྲི་དང་
ཆིག་སྟོང་གི་གཉེན་པོར། སྡེ་སྣོད་གསུམ་ཆ་མཉམ་པ་ལས་གྱུར་པ་ཉི་ཁྲི་དང་ཆིག་སྟོང་སྟེ། བརྒྱད་ཁྲི་བཞི་
སྟོང་གསུངས་པ་ཡང་། རྡོ་རྗེ་སེམས་དཔའ་སྒྱུ་འཕྲུལ་དྲ་བ་ལས། ཉོན་མོངས་པ་སྟོང་ཕྲག་བརྒྱད་ཅུ་རྩ་
བཞིའི་གཉེན་པོར་ཆོས་སྟོང་ཕྲག་བརྒྱད་ཅུ་རྩ་བཞི་གསུངས་སོ། །གསུང་ངོ༌། །གསུང་བར་འགྱུར་རོ། །ཞེས་
པའོ། །ཐ་མ་རྣམས་ལ་དབང་པོ་ཆེ་ལོངས་ལ་དགོངས་ཏེ་བཀའ་སྩལ་པ་ལ། བློ་ཅིག་ཅར་བ་དང་རིམ་གྱིས་
པ་གཉིས་སུ་སྟེ། འཇིག་རྟེན་པ་དང་འཇིག་རྟེན་ལས་འདས་པའི་ཐེག་པ་གཉིས་སུ་བསྡུས་ཏེ། དེ་ལ་འཇིག་
རྟེན་པ་ལ་གཉིས་ཏེ། སོར་བཞག་གི་ཐེག་པ་ལྷ་དང་མི་ལུང་དུ་མ་བསྟན་པ་རྣམས་སོ། །ཕྱིན་ཅི་ལོག་ལ་ལྟ་
ངན་སུམ་བརྒྱ་དང་དྲུག་ཅུ་ལ་ཡང་རྟག་ཆད་གཉིས་སུ་བསྡུས་སོ། །དེ་ལྟར་ཡང་ཕ་རོལ་ཏུ་ཕྱིན་པ་ལས།
འཇིག་ཚོགས་ལྟ་བར་ལྟ་བ་དྲུག་ཅུ་གཉིས་འདུས་ལྟར། ཞེས་པས་སོ། དབང་པོ་ཞིབ་རྩེགས་ལ་དགོངས་པ་
ལ་རབ་ཀྱི་རབ་དང་། འབྲིང་དང་། ཐ་མ་ལ་སོགས་པ་དགུ་ལ་འཇིག་རྟེན་ལས་འདས་པའི་ཐེག་པ་སྟེ། འདི་
དག་གི་ཁྱད་ལ་སོགས་པ་རྒྱུད་ཀྱི་སྐབས་སུ་སྟོན་ནོ། །འདས་པ་ལ། རྒྱུ་ལ་ལམ་དུ་བྱེད་པ་དང་། རྒྱུའི་ཐེག་པ་
གསུམ་ནི་དབང་པོ་ཐ་མ་གསུམ་ལ་དགོངས་ཏེ། ཉན་ཐོས་དང་། རང་རྒྱལ་དང་། བྱང་ཆུབ་སེམས་དཔའོ། །
འདི་དག་ལ་བྱེ་བྲག་ཏུ་བཤད་པ་མང་ཡང་འདིར་མ་སྤྲོས་སོ། །འབྲས་བུ་ལ་ལམ་དུ་བྱེད་པ་ལ་ཡང་གཉིས་ཏེ།
ཕྱི་ཐུབ་པ་རྒྱུད་ཀྱི་ཐེག་པ་དང༌། ནང་པ་ཐབས་ཀྱི་རྒྱུད་ཀྱི་ཐེག་པའོ། །ཕྱི་པ་གསུམ་ནི། དབང་པོ་འབྲིང་པོ་
གསུམ་ལ་དགོངས་པ་སྟེ། ཀྲྀ་ཡ་དང༌། ཨུ་པ་ཡ་དང་། རྣལ་འབྱོར་ཡོ་གའི་ཐེག་པ་དང་གསུམ་མོ། །ནང་པ་
གསུམ་ནི་རབ་གསུམ་སྟེ། མ་ཧཱ་ཨ་ནུ་ཨ་ཏི་ཡོ་གའོ། །དེ་དག་གི་ཁྱད་པར་ལ་སོགས་པ་འདིར་མ་སྤྲོས་སོ། །
དེ་ལ་འདིར་འཇིག་རྟེན་པ་མ་ཡིན་ཏེ་འདས་པའོ། །འདས་པ་ལ་གཉིས་ལས་རྒྱུ་མ་ཡིན་ཏེ་འབྲས་བུ་ལ་ལམ་
དུ་བྱེད་པའོ། །དེ་ཡང་རྡོ་རྗེ་སེམས་དཔའ་སྒྱུ་འཕྲུལ་ལས། འདི་ནི་གསང་ཆེན་ངེས་པ་ཡི། །འབྲས་བུ་ལམ་དུ་
གྱུར་པའོ། །ཞེས་པས་སོ། །དེ་ལ་གཉིས་ལས། ཕྱི་པ་མ་ཡིན་ཏེ་ནང་པའོ། །ནང་པ་ལ་མ་ཧཱ། ཨ་ནུ། ཨ་ཏི་
གསུམ་ལས་རྫོགས་པ་ཆེན་པོ་ཨ་ཏི་ཡོ་གའོ། །རྫོགས་པ་ཆེན་པོ་ལ། ཡང་དག་དོན་གྱི་རྫོགས་པ་ཆེན་པོ་དང་།
མཚན་མ་ཚིག་གི་རྫོགས་པ་ཆེན་པོའོ། །ཡང་དག་དོན་ལ་གཉིས་ཏེ། སྨྲ་བྱེད་གཞི་ལམ་འབྲས་བུའི་དང་།
གནས་པ་རང་སྣང་གི་རྫོགས་པའོ། །སྨྲ་བྱེད་གཞི་ལམ་གྱི་རྫོགས་པ་ཆེན་པོ་ལ་གསུམ་སྟེ། གཞི་མ་དུང་གྱུར་
སྨྲ་བའི་རྫོགས་པ་ཆེན་པོ་དང་། ལམ་དྲང་ཐད་དུ་སྨྲ་བའི་རྫོགས་པ་ཆེན་པོ་དང༌། འབྲས་བུ་ཡེ་གྲོལ་དུ་སྨྲ་
14，

བི་མ་སྙིང་ཐིག
བའི་རྫོགས་པ་ཆེན་པོའོ། །གཞི་ལ་གསུམ་སྟེ། སྣང་བ་གཞི་གནས་རང་ཤར་དུ་སྨྲ་བའི་དང་། འཁྲུལ་པ་གཞི་
ལྡོག་ཏུ་སྨྲ་བའི་དང་། ངོ་བོ་གཞི་ཁྱབ་ཏུ་སྨྲ་བའི་རྫོགས་པ་ཆེན་པོའོ། །ལམ་ལ་གསུམ་སྟེ། གནད་ལ་བརྟེན་
པར་སྨྲ་བའི་དང༌། གོམས་སྟོབས་ལ་བརྟེན་པར་སྨྲ་བའི་རྫོགས་པ་ཆེན་པོ་དང༌། འགྱུ་བ་གཏད་ཡལ་དུ་སྨྲ་
བའི་རྫོགས་པ་ཆེན་པོའོ། །དེ་ལས་ནི་འགྱུ་བ་གཏད་ཡལ་དུ་སྨྲ་བའི་རྫོགས་པ་ཆེན་པོའི། །དེ་དག་ལའང་
ཞིབ་པར་གཞན་དུ་བསྟན་པས་འདིར་མ་སྤྲོས་སོ། །གནས་པ་རང་སྣང་གི་རྫོགས་པ་ཆེན་པོ་ལ་གསུམ་སྟེ༔
ལུས་གནས་རྩ་ཡི་རྫོགས་ཆེན་དང་། སེམས་གནས་རླུང་གི་རྫོགས་ཆེན་དང༌། ཡུལ་གནས་གཞི་བཞག་གི་
རྫོགས་པ་ཆེན་པོའོ། །མཚན་མ་ཚིག་གི་རྫོགས་པ་ཆེན་པོ་ནི་བློ་ཀ་འབུམ་ཕྲག་དྲུག་ཅུ་རྩ་བཞི། བམ་པོ་ཉི་ཁྲི་
དང་ཆིག་སྟོང་། དེ་དག་ཀྱང་ཀློང་ནི་དགུར་བསྡུས་ལེའུ་ནི་ཁྲི་ཕྲག་གསུམ་དང༌། སྟོང་ཕྲག་ལྔ། བརྗོད་པ་ནི་
ནམ་མཁའི་མཐའ་དང་མཉམ་པ་ཞིག་གསུངས་པ་ཡང་སྡེ་གསུམ་དུ་བསྡུས་ཏེ། སེམས་ཀྱི་སྡེ་དང༌། ཀློང་གི་
སྡེ་དང༌། མན་ངག་གི་སྡེ་དང་གསུམ་དུ་བསྡུས་པ་ནི་འགྲོ་བ་རྣམས་ལ་ལུས་ངག་ཡིད་གསུམ་དུ་གནས་ཏེ༔ དེ་
རྣམས་དག་པར་བྱེད་པའི་དག་བྱེད་ལ་དགོངས་པའོ། །སེམས་ཀྱི་སྡེ་ལ་ལུགས་གཉིས་ཏེ། གཞི་གནས་རང་
གྲོལ་གྱི་རྫོགས་ཆེན། འདོད་པ་རང་ཤར་གཉིས་སོ། །ཀློང་སྡེ་ལ་གསུམ་སྟེ། ཀློང་དཀར་པོ་མུ་བཞི་ལམ་
ཁྱེར་དུ་སྨྲ་བ་དང་། ཁྲ་བོ་རབ་འབྱམས་སུ་སྨྲ་བ་དང་། ནག་པོ་རང་གྲོལ་དུ་སྨྲ་བའོ། །དེ་ལ་འདི་ནི་མན་ངག་
གི་སྡེ་སྟེ། འདི་ལ་ཡང་གསུམ་སྟེ། སྟོན་པས་ཁ་འཐོར་བའི་ཚུལ་དུ་གསུངས་པ་དང་། ཁ་གཏམ་གྱི་ཚུལ་དུ་
བཀའ་སྩལ་པ་དང༌། རྒྱུད་རང་གཞུང་གི་ཚུལ་དུ་བཀའ་སྩལ་པའོ། །དེ་ལ་འདི་རྒྱུད་རང་གཞུང་ངོ༌། །དེ་ལ་
ཡང་བཞི་སྟེ། གཏར་ཀ་གེགས་སེལ་གྱི་ཚུལ་དུ་བཀའ་སྩལ་པ་དང༌། གབ་པ་མངོན་བྱུང་གི་ཚུལ་དུ་བཀའ་
སྩལ་པ་དང་། ལྟ་བ་སྒང་དྲིལ་ཏེ་བཀའ་སྩལ་པ་དང་། བཤད་པ་རང་གསལ་གྱི་ཚུལ་དུ་བཀའ་སྩལ་པ་བཞི་
ལས། འདི་ནི་བཤད་པ་རང་གསལ་ལོ། །འདི་ལ་ཡང་ལུགས་གསུམ་སྟེ། འཁྲུལ་གཞི་གཞི་ལ་ལྡོག་པའི་
ཚུལ་དུ་བཀའ་སྩལ་པ་དང༌། འཁྲུལ་པ་བ་འདེད་ཀྱི་ཚུལ་དང་། ཐིག་ལེ་རང་གནད་ལ་ཕབ་སྟེ་བཀའ་སྩལ་
པའོ། །དེ་ལ་འདི་ཐིག་ལེ་རང་གནད་ལ་ཕབ་སྟེ་བཀའ་སྩལ་པའོ། །འདི་ལ་གཉིས་ཏེ། སྙན་ནས་སྙན་དུ་
བརྒྱུད་པ་སྙན་བརྒྱུད་དང་། རྒྱུད་ལུང་དཀྱུས་ལ་བརྟེན་ནས་བཤད་པའི་བརྒྱུད་པ་གཉིས་སོ། །འདི་བཤད་
རྒྱུད་དོ། །དེ་ལ་བཞི་ཡོད་པ་ལས། ཕྱི་སྐོར་ལུས་དང་འདྲ་བ་དང༌། ནང་སྐོར་མིག་དང་འདྲ་བ་དང་། གསང་
སྐོར་སྙིང་དང་འདྲ་བ་དང་། གསང་བ་བླ་ན་མེད་པ་ཡོངས་སུ་རྫོགས་པ་ལུས་དང་དབང་པོ་ཡན་ལག་རྫོགས་
148

མན་ངག་ངེས་པའི་ཁ་བྱང་སོགས།
པའི་སྐྱེས་བུ་དང་འདྲ་བ་སྟེ། འདི་ནི་གསང་བ་བླ་ན་མེད་པའོ། །ཆོས་དེ་དག་ཀྱང་སྡེ་སྣོད་གསུམ་དུ་འདུས་པ་
ལས། མདོ་སྡེ་དང་འདུལ་བ་དང་། མངོན་པ་གསུམ་སྡེ་དང་སྣོད་ཀྱི་དབྱེ་བའོ། །མདོ་སྡེ་ལ་དྲང་བ་དང༌།
ངེས་པའི་མདོའི་སྡེའོ། །འདུལ་བ་ལ་རྩ་བའི་སྡེ་པ་བཞི་སྟེ། ཕལ་ཆེན་སྡེ་པ་སྡུག་བསྔལ་གྱི་བདེན་པའི་
གཉེན་པོ་གཙོར་བྱེད། མང་པོས་བཀུར་བའི་སྡེ་པ་ཀུན་འབྱུང་གི་བདེན་པའི་གཉེན་པོས་སྤོང་བ་ལ་གཙོར་
བྱེད་པ་དང་། གནས་བརྟན་པའི་སྡེ་པས་འགོག་པའི་བདེན་པ་ལ་གཙོར་བྱེད་པ་དང་། ཐམས་ཅད་ཡོད་པར་
སྨྲ་བའི་སྡེ་པ་ལམ་གྱི་བདེན་པ་ཡན་ལག་དང་བཅས་པ་ལ་གཙོར་བྱེད་པའོ། །མངོན་པ་ལ་གཉིས་ཏེ། ལུང་
གི་ཆོས་དང༌། རྟོགས་པའི་བདག་ཉིད་ཀྱི་ཆོས་གཉིས་ལས། འདི་མངོན་པ། དེ་ལས་ཀྱང་ལུང་གི་ཆོས་སོ། །
ལུང་ལ་གཉིས་ཏེ། བསྟན་པའི་ལུང་དང་། ངེས་པ་བརྗོད་པའི་ལུང་ལས། འདི་ནི་ངེས་པར་བརྗོད་པའོ། །དེ་
དག་ཀྱང་བསྡུ་ན། བཀའ་དང་བསྟན་བཅོས་གཉིས་ཏེ། བཀའ་ལ་གཉིས་ཏེ། རྒྱུད་སྡེ་དང༌། མདོ་སྡེའོ། །དེ་
དག་རེ་རེ་ལ་བཀའ་དངོས་དང་། བྱིན་གྱིས་བརླབས་པ་དང་། རྗེས་སུ་གནང་བ་དང་གསུམ་མོ། །དེ་ལ་འདི་
བསྟན་བཅོས་ཏེ། བསྟན་བཅོས་ལ་མང་ཡང་། རྫོགས་པ་ཆེན་པོ་མན་ངག་གི་བསྟན་བཅོས་སོ། །དེ་ཡང་
ཤན་འབྱེད་བྲམ་ཟེའི་སྨེང་འདོན་པ་ལྟ་བུའི་བསྟན་བཅོས་དང་། ལ་བཟླ་བའི་བསྟན་བཅོས་རྒྱལ་པོའི་བཀའ་
བབས་ལྟ་བུའི་བསྟན་བཅོས་གཉིས་ལས། འདི་ལ་བཟླ་བའི་བསྟན་བཅོས་སོ། །འདི་ལའང་མང་ན་ཡང་
སྣང་བ་ཡུལ་གྱི་ལ་བཟླ་བའི་མན་ངག་གི་བསྟན་བཅོས་སོ། །གསང་བ་བླ་ན་མེད་པ་ལ། གསང་ཆེན་ངེས་
པའི་རྒྱུད་བཅུ་བདུན། མན་ངག་གི་ཡི་གེ་བརྒྱ་དང་བཅུ་དགུ་བཞུགས་པ་ལས། མན་ངག་གི་ཡི་གེ་ཡང་སྐོར་
བདུན་དུ་བཞུགས་པ་ལས། འདི་ནི་མངོན་སུམ་སྙིང་ཐིག་སྟེ། འདི་ལ་གཉིས་ཏེ། སྒོམ་པ་མངོན་སུམ་མཐོང་
བ་གནད་ཀྱིས་གྲོལ་བའི་བསྟན་བཅོས་དང་། ཡལ་དུས་གནད་ཀྱིས་གྲོལ་བའི་མན་ངག་གཉིས་ལས། འདི་
ཡལ་དུས་སོ། །འདི་ལ་ཡང་སེམས་ཀྱི་དམིགས་དྲུག་ལ་བརྟེན་ནས་ཆོས་ཉིད་ཀྱི་གནད་ཤེས་པས་གྲོལ་བའོ། །
གསུམ་པ་དགོས་ཆེད་གང་ཟག་གི་ཆེ་བ་ནི། དེ་ཡང་གནད་ཀྱིས་གྲོལ་བའི་མན་ངག་འདི་བླ་མ་མཚན་ཉིད་
དང་ལྡན་པ་གཅིག་ལ། སློབ་མ་དད་པ་དང་ལྡན་པས་དུས་གཅིག་ལ་གྲོལ་བ་སྟེ། སློབ་མ་ནི་རང་བཞིན་
རྫོགས་པ་ཆེན་པོའི་སྣོད་དུ་རུང་བ་དང༌། སྔོན་སྦྱངས་པས་ལས་འཕྲོས་རུང་བའོ། །རང་བཞིན་ནི་རྣམ་རྟོག་
བགས་ཀྱིས་ཆུང་བ་དང༌། འཛིན་པ་ཆུང་བ་དང༌། གཏོང་ཕོད་ཆེ་བའོ། །སྦྱངས་པའི་ཡོན་ཏན་བཅུ་གཅིག་སྟེ། །
དད་ལྡན་འཁོར་བའི་ཡིད་བྲལ་བ། །བརྩོན་འགྲུས་ལྡན་ཞིང་གཏོང་བར་ནུས། ། བླ་མར་གུས་ཤིང་དམ་ཚིག་
149

བི་མ་སྙིང་ཐིག
ལྡན། །ཁ་གསག་གཡོ་རྒྱུ་རྣམ་པར་སྤངས། །དྲིན་གཙོ་ང་རྒྱལ་དྲེགས་མེད་ཅིང་། །ཆོས་མིན་བྱ་བ་སྤངས་པ་
ནི༑ ༑སྦྱངས་པས་སློབ་མའི་མཚན་ཉིད་དེ། །བཅུ་གཅིག་པོས་ནི་བྱང་ཆུབ་ཀྱི། །ས་བོན་ངེས་པར་འབྱིན་པའོ། །
ཞེས་བཀོད་པ་ཆེན་པོ་ལས་གསུངས་སོ། །དེ་ལྟ་བུའི་སྦྱངས་པའི་མཚན་ཉིད་བཅུ་གཅིག་གམ། རང་བཞིན་
གྱི་མཚན་ཉིད་དང་ལྡན་པ་ལ། གནད་ཀྱིས་གྲོལ་བའི་མན་ངག་འདི་བསྟན་པར་བྱའོ། །ཟབ་མོ་མཚན་གྱི་ཆེ་
བ་ནི་མཚན་སྐབས་སུ་བསྟན་ཏེ། སེམས་ཀྱི་ངོ་བོ་ངེས་ཚིགས་ ཡལ་ས་དང༌། ཡལ་དུས་ལ་ སོགས་པ་
བསྟན་པའོ། །བསྡུས་དོན་མན་ངག་གི་ཆེ་བས་ ས་གཅོད་ཀྱི་དམིགས་བསྟན་པ་ནི། སློབ་དཔོན་ཆེན་པོ་
དགའ་རབ་རྡོ་རྗེ་སངས་རྒྱས་དངོས་དང་འདྲ་བས་མཛད་པའི་སེམས་ཀྱི་དམིགས་དྲུག་ཏུ་བསྟན་པའི་མན་
ངག་འདི་ལ་གཉིས་ཏེ་དབང་པོ་ཅིག་ཅར་བ་རྣམས་ཀྱིས་ཅིག་ཅར་དུ་རྟོགས་པར་བསྟན་པའི་ཕྱིར་ན། མཚན་
བསྟན་པ་དང༌། དབང་པོ་རིམ་གྱིས་པ་རྣམས་ཀྱིས་རིམ་གྱིས་རྟོགས་པར་བསྟན་པའི་ཕྱིར་མན་ངག་གི་གཞུང་
སྟེ༑ གཞུང་ལ་དུམ་བུ་དྲུག་ཏུ་བསྟན་པ་སྟེ། དང་པོ་བསྡུས་པའི་ཚིག་དྲུག་གིས་བསམ་པ་ངོས་བཟུང་བར་
བསྟན་པ་དང་། གཉིས་པ་རྣམ་རྟོག་གཅོད་པའི་སྤུ་གྲིས་བྱུང་ཚོར་གྱི་སྒོ་དགག་པར་བསྟན་པ་དང་། གསུམ་
པ་ཤེས་པའི་གཏད་པ་བཅུ་པས་སེམས་དང་ཡེ་ཤེས་ཀྱི་དབྱེ་བ་བསྟན་པ་དང་། བཞི་པ་འགྱུ་བྱེད་རང་ལ་
གནས་པའི་འཁོར་ལོས་འཁོར་བའི་བྱུང་ཚུལ་བསྟན་པ་དང་། ལྔ་པ་རིམ་པ་རྣམ་པ་དྲུག་གིས་སེམས་ཀྱི་རང་
སྐྱོན་དབྱེ་བར་བསྟན་པ་དང༌། དྲུག་པ་རྒྱུན་དུ་འཁོར་ལུགས་དྲུག་གིས་སེམས་ཀྱི་རང་བཞིན་བསྟན་པའོ། །
དེ་ལ་མཚན་བསྟན་པ་ནི། གང་ཟག་གི་བློའི་རིམ་པ་གསུམ་ལ་དགོངས་པ་གསུམ་སྟེ། སྒྲ་དོན་ཚིག་ཙམ་ལ་
བརྟེན་ནས་དབང་པོ་རབ་རྣམས་ཀྱིས་རྟོགས་པར་བསྟན་པར་བྱ་བའི་ཕྱིར། མཚན་སྒྲ་འགྱུར་གནས་ལུགས་
དང༌། བཅས་པར་བསྟན་པ་དང་། འཁོར་འདས་བརྡའ་ཙམ་ལ་བརྟེན་ནས་དབང་པོ་འབྲིང་པོས་རྟོགས་པར་
བྱ་བའི་ཕྱིར། མཚན་བརྡའ་འགྱུར་དུ་བསྟན་པ་དང་། དོན་རང་ངོ་ལ་བརྟེན་ནས་དབང་པོ་ཐ་མ་རྣམས་ཀྱིས་
རྟོགས་པར་བྱ་བའི་ཕྱིར། མཚན་དོན་འགྱུར་མན་ངག་དང་སྦྱར་བར་བསྟན་པའོ། །དེ་ལ་དངོས་པོ་གཤིས་ཀྱི་
སེམས་ཉིད་དེ་ལ་མ་རིག་པ་མེད་པས་སྔར་སྐྱེ་མ་མྱོང་བའི་གནད་ཀྱིས་འཁྲུལ་པའི་མིང་མེད་ལ། ད་ལྟ་འཁྲུལ་
པ་མི་བདེན་པའི་གནད་ཀྱིས་ད་ལྟ་སྐྱེ་བ་ལ་མི་གནས་པས། རྣམ་རྟོག་ཐ་དད་པ་ཉིད་རང་སར་ཡལ་ལ། ཕྱིས་
སྐྱེ་མི་སྲིད་པའི་གནད་ཀྱིས་འཁོར་བ་ཉིད་ཡེ་ནས་གྲོལ་བའི་ཕྱིར་ནི་ཡི་གེ་སཱ་ཞེས་བྱའོ། །དེའི་ཕྱིར་ན་འགྱུ་བ་
རང་སར་ཡལ་བས། ཆོས་རྣམས་ཟད་སར་ཟད་པ་ཞེས་བྱའོ། །དེ་ལྟ་བུའི་གནས་ལུགས་དངོས་པོའི་འདུག་
150

མན་ངག་ངེས་པའི་ཁ་བྱང་སོགས།
ཚུལ། ལྟ་བ་གཏུགས་ཐུབ་པ་ལ་རག་ལུས་པ་སྟེ། ལྟ་བ་སྟོང་པས་ཟད་པའི་ལུགས་ལ་མཁས་པ་དང༌། ལྟ་བ་
གྲོལ་བས་ཟད་པའི་དུས་ལ་མཁས་པ་དང༌། ལྟ་བ་དང་བྲལ་བས་ཟད་པའི་ཚད་ལ་མཁས་པས་ན་རྟོག་པ་
རང་ལོག་པས་དེ་དུས་གསུམ་ཡང་ཆོས་ཀྱི་དབྱིངས་སྟོང་ཉིད་གཅིག་གི་འཁོར་ལོ་ལས་མ་འདས་པའི་ཕྱིར་ན།
ཚ་ཞེས་རང་ཟད་དུ་བྱུང་བའོ། །དེ་ཉིད་མ་རིག་པ་རང་གནས་རང་ཤར་རང་གྲོལ་བས་དུ་ཞེས་འདས་པའོ། །
མ་རིག་པ་ལ་སོགས་པའི་ཉོན་མོངས་པ་ཐམས་ཅད་རང་གྲོལ་གཅིག་གི་འཁོར་ལོ་ལུས་མ་འདས་པའོ། །དེ་
ཡང་གཞི་གནས་རང་ལས་བྱུང་བའི་ཤེས་རབ་ལ་བརྟེན་ནས་རྟོགས་པའི་ཕྱིར་ན་ཡི་གེ་པེ་སྟེ། ཤེས་རབ་སྟོང་
པས་མཚན་མའི་རྟོག་པ་རྣམས་རང་ཟད། ཤེས་རབ་ཉིད་གསལ་བའི་ཆ་ནས་སྣང་གྲགས་ཀྱི་ཆོས་ཐམས་ཅད་
རང་གྲོལ། ཤེས་རབ་གནས་པའི་ཆ་ནས་རང་བྱུང་རང་ཤར་དུ་རྟོགས་པའོ། །དེ་ཡང་སྟོང་ཉིད་ཟད་
པའི་ངང་དུ་ལ་བཟླས་པས་ན་ལ་ཞེས་མི་གནས་པས་དངོས་མིན་ལ། ཐམས་ཅད་དུ་ཤར་བས་ཚད་ཡིན་པའོ། །
དེ་ལྟ་བུའི་དོན་དེ་འགྲོ་བ་རྣམས་ཀྱི་ལུས་ལ་བརྟེན་ནས་རྟོགས་པའི་ཕྱིར་ན་ཡི་གེ་ན་ཞེས་བྱའོ། །དེ་ཡང་
སེམས་ཉིད་གཉུག་མ་ལ་ལས་དང་བག་ཆགས་ཀྱིས་གོས་པ་མེད་པའི་གནད་ཀྱིས་རྣམ་རྟོག་བག་ཆགས་
ཀྱི་ལུས་ཀྱི་གདར་ཤ་ཆོད། སེམས་ཉིད་སྟོང་པ་ལ་མཚན་མ་རིམ་ཅན་གྱི་ཁ་དོག་ཏུ་གྲུབ་པ་མེད་པས། ཡེ་
ཤེས་སྒྱུ་མའི་ལུས་ཀྱི་གདར་ཤ་ཆོད། སེམས་ཉིད་ལྷུག་པ་སྐྱོན་དང་ཡོན་ཏན་ལས་འདས་པས། རིན་པོ་ཆེ་
གསང་བའི་ལུས་ཀྱི་གདར་ཤ་ཆོད་པས་ན། ཐ་མ་ལུས་ལ་མི་གནས་པའི་ ཕྱིར། གཟུགས་ཀྱི་དེ་བཞིན་
ཉིད་ཤེས་ན་ཆོས་ཐམས་ཅད་ཀྱི་མདོ་དང་རྒྱས་པ་ཤེས་པར་འགྱུར་རོ། །དེ་ཡང་སེམས་ཉིད་མ་བཅོས་པའི་
གཞི་ཡིན་པས་བྱ་བྱེད་དང་འབད་རྩོལ་ལས་འདས། མ་བསྒྱུར་བའི་ལམ་ཡིན་པས་བསྒྲོད་ཅིང་སྦྱངས་པ་
ལས་འདས། མ་བསླད་པའི་འབྲས་བུ་ཡིན་པས་རེ་དོགས་དང་དགག་སྒྲུབ་ལས་འདས་པས་ན། མ་ཞེས་
ཐོག་མའི་གཞི་ལ་སེམས་ཉིད་ཐིམ་པས་འཁོར་འདས་དུས་གཅིག་ལ་འགགས་པས་ཁམས་གསུམ་མིང་མེད་
པའོ། །མཚན་བརྡའ་འགྱུར་དུ་བསྟན་པ་ནི། སྤྱིར་ཡང་ཆོས་ཐམས་ཅད་བརྡས་བརྟགས་པ་ལས་མ་རྟོགས་
པའི་ཆོས་ལ་སོགས་པ་ཡོད་མི་སྲིད་པས། རང་བཞིན་གྱི་བརྡས་འཁོར་བ་དུས་གཅིག་ལ་ཆོས་ཉིད་དུ་འཆར་
བ་དང་། བརྗོད་པའི་བརྡས་ཆོས་རྣམས་ཀྱི་མིང་དོན་གཏན་ལ་ཕེབས་པའོ། །བྱས་ཤིང་བསྟན་པའི་བརྡས་
རྟོགས་པ་རྒྱུད་ལ་བསྐྱེད་པའོ། །དེའི་ཕྱིར་ན་སྣང་གྲགས་ཀྱི་ཆོས་ཐམས་ཅད་ཀྱང་བརྡས་བརྟགས་ལ། བོད་
སྐད་དུ་ཞེས་བྱ་བ་ཡང་བརྡས་བརྟགས་པས་ན། ཐམས་ཅད་བརྡའ་དོན་གྱི་མན་ངག་ཏུ་གྲོལ་བའོ། །དོན་
151

བི་མ་སྙིང་ཐིག
འགྱུར་མན་ངག་སྦྱར་བ་ནི། སེམས་ཀྱི་ཞེས་བྱ་བ་ནི། ངོ་བོ་དང༌། ངེས་ཚིགས་དང༌། དབྱེ་བ་དང༌། ཡལ་
ལུགས་དང་། ཡལ་དུས་དང་། ཡལ་ས་དང་། ཟད་པའི་མཚན་ཉིད་བདུན་དུ་ཤེས་པར་བྱའོ། །དེ་ལ་སེམས་
ཀྱི་ངོ་བོ་ནི་གནས་པ་ལས་འཇུག་ལ་འཇུག་པས་ཁྱབ་ལ། ཁྱབ་པས་ཟད་པའོ། །ངེས་ཚིགས་ནི་གང་ལ་
སེམས་ན་འཁོར་འདས་ལ་སེམས་པས་ན་སེམས་ཞེས་བྱ་ལ། གང་སེམས་ན་འགྱུ་བ་ཐ་དད་པ་དང༌། རྟོག་པ་
སྣ་ཚོགས་ལ་སེམས་པས་སོ། །གང་གི་ཕྱིར་སེམས་ན་འཁོར་འདས་ཀྱི་འཇུག་པའི་ཕྱིར་སེམས་སོ། །དཔེ་ཇི་
ལྟར་སེམས་ན་བརྒྱ་བྱིན་གྱི་བུ་ལག་བཟང་ནོར་ལ་སེམས་པ་ལྟར་སེམས་པས་ན་སེམས་སོ། །དབྱེ་བ་ནི་འོག་
ཏུ་བསྟན་པར་བྱའོ། །ཡལ་ལུགས་ནི་རྟོག་པ་ཐ་དད་པ་གློ་བུར་ཡིན་པས། དེ་གློ་བུར་དུ་ཡལ་བས་ལས་དང་
བག་ཆགས་ཀྱིས་མི་གོས་ཏེ། སེམས་ཉིད་སྟོང་པ་ངོ་བོ་ཉིད་ངོས་བཟུང་ལས་འདས་པའི་ཕྱིར་རོ། །དེ་ཡང་
ནམ་མཁའ་ལས་སྤྲིན་ལ་སོགས་པ་གློ་བུར་དུ་བྱུང་ཞིང་གློ་བུར་དུ་ཡལ་བས། ཕྱོགས་དང་རིས་མེད་ཅིང་རྗེས་
མེད་པས་གོས་པ་མེད་པ་དང་འདྲའོ། །ཡལ་དུས་ནི་བློ་སྔ་ཕྱིའི་བར་དུ་ངོ་སྤྲད་པའི་དུས་ན་ཡལ་བས། སྔར་
ཞེན་པའི་བག་ཆགས་ལ་མི་གནས་པས། ལུས་སེམས་ལ་འབྲེལ་པ་མེད་པའི་གནད། ད་ལྟའི་བག་ཆགས་
རང་སར་ཡལ་བས་ལས་དང་རྣམ་སྨིན་དང་བྲལ་བའི་གནད་དང༌། ཕྱིས་འབྱུང་བའི་བག་ཆགས་ཟད་སར་
ཟད་པས་ཁམས་གསུམ་དུ་མི་ལྡོག་པའི་གནད་དོ། །དཔེར་ན་རྒྱ་མཚོའི་རླབས་ཡལ་བའི་རྣམ་པ་དང་འདྲ་
བར་ཡལ་ལོ། །ཡལ་ས་ནི་སྣང་བ་སྔ་ཕྱིའི་བར་དུ་ཡལ་བས་སེམས་རིག་གི་ཤན་ཕྱེད། ཤེས་པ་སྔ་ཕྱིའི་བར་
དུ་ཡལ་བས་བློ་མ་བུའི་འབྲེལ་ཟད། བློའི་འགྱུ་བ་སྔ་ཕྱིའི་བར་དུ་ཡལ་བས་ལས་དང་རྣམ་སྨིན་གྱིས་གོས་མི་
སྲིད། ཆོས་ཉིད་སྔ་ཕྱིའི་བར་དུ་ཡལ་བས། སྔ་ཕྱི་ལུས་སེམས་ཀྱི་ཉིང་མཚམས་སྦྱོར་བ་ཡང་མི་སྲིད་དེ། སྔ་
མའི་སེམས་ཀྱི་འགྱུ་བ་གཞི་ལ་ཡལ་བས་སྣང་སར་སྣང་བས་སྟོང་སར་སྟོང་པའོ
། །ད་ལྟའི་དྲན་རྟོག་ནམ་
མཁའ་ལ་ཡལ་བས། ཉོན་མོངས་པ་ཆོས་ཉིད་དུ་གྲོལ་ལ། མ་འོངས་པའི་སེམས་ཀྱི་དྲན་རྟོག་ཆོས་ཀྱི་
དབྱིངས་སུ་ཡལ་བས། སྐྱེ་བ་སྔ་ཕྱི་ལ་མི་གནས་པའོ། །ཆོས་ཉིད་རང་ངམ་སེམས་ཉིད་རང་གི་ཟད་པའི་
མཚན་ཉིད་ནི། 
སྣང་རྟགས་སྔ་ཕྱིའི་འཁོར་ལོ་ལ་མི་གནས་པས་ཆོས་ཟད་པས་རང་གི་གྲུབ་མཐའ་ཞིག་བློ་སྔ་
ཕྱིའི་འཁོར་ལོ་ལ་མི་གནས་པས་དྲན་རྟོག་ཟད་པས་རྒྱུ་མཚན་གོང་འོག་སྡེབས་ཞིག་གོ །སྐྱེ་བ་སྔ་ཕྱིའི་འཁོར་
ལོ་ལ་མི་གནས་པ་ལུས་སེམས་ཀྱི་འབྲེལ་པ་ཞིག་པའོ། །དེ་ཡང་འཁོར་འདས་ཟད་པས་ཅིར་སྣང་ཆོས་ཉིད་
དྲན་གསལ་གྱི་འཁོར་ལོ་ཟད་པས་འགྱུ་བ་རང་སར་གྲོལ། ལྟ་སྒོམ་ཟད་པས་ཡིད་ལ་བྱེད་པ་མ་འདས་པའོ། །
152

མན་ངག་ངེས་པའི་ཁ་བྱང་སོགས།
རྒྱུ་ཟད་པས་རྟོག་པ་སྔ་ཕྱིའི་འཕེལ་བ་མེད་ལ། ཆོས་ཟད་པས་སྒོམ་སྒྲུབ་ལས་འདས་པ་དང་། ཉམས་ཟད་
པས་རྟོག་པ་སྔ་ཕྱིའི་སྡེབས་མེད་པ་དང་། སེམས་མེད་པས་འཇུག་པ་སྔ་ཕྱིའི་ཡུལ་སྟོང་པ་དང་། སེམས་ཅན་
ཟད་པས་འཁོར་བ་སྤྱིར་ཕྱིན་པ་དང་། སངས་རྒྱས་ཟད་པས་རེ་དོགས་ཕྱོགས་ལྷུང་མེད་པ་དང་། འཁོར་བ་
ཟད་པས་ཆོས་ཉིད་སྔ་ཕྱིའི་ལྟོས་པ་མེད་པ་དང༌། དེའི་ཕྱིར་ནི་ཟད་པས་སྟོངས་པ་དང་། སྟོངས་པས་ལྡོག་པ་
མེད་པའོ། །
དམིགས་ཞེས་པ་ནི། དེ་ ཡང་སེལ་བའི་གནད་ ཀྱིས་ འཁོར་ འདས་ ཀྱི་དམིགས་བསལ་བ་ནི། མེད་པའི་
དམིགས་བསལ་བས་ཟད་པའི་དུས་ཚོད་ལ་མཁས་ཏེ། བློ་ཟད་པས་ཡལ་བའི་ཚོད་ཟིན་པས་རྟོག་པ་ཐ་དད་
པ་ཆོས་ཉིད་གཅིག་གི་འཁོར་ལོ་ལས་མ་འདས་པའོ། །ཡོད་པའི་དམིགས་བསལ་བས་སྣང་ཤེས་ཆོས་ཉིད་
ལས་འགྲོ་ས་མེད་པའོ། །གཉིས་ཀའི་དམིགས་བསལ་བས། སེམས་ཉིད་མཐའ་གཉིས་ལ་མི་གནས་ཏེ། སྔ་
མཐའ་ལས་མི་གནས་པས་སྐྱེ་བ་རང་རྒྱུད་དུ་འཛིན་པ་ལས་འདས། ཕྱི་མཐའ་ལ་མི་གནས་པས་ལྡོག་རྒྱུ་དང་
ལྡོག་རྐྱེན་གང་ལའང་མི་གནས་པའོ། །དམིགས་དེ་གནས་པའི་དབང་དུ་བྱས་ན། གཞི་ལ་གནས་པའི་
སེམས་ལ་བཅོས་མི་དགོས། ལམ་ལ་གནས་པས་སེམས་ལ་བསྒྱུར་མི་དགོས། འབྲས་བུ་ལ་གནས་པས་དུས་
གསུམ་ཐ་དད་པ་ལས་མ་འདས་པའོ། །དམིགས་དེ་གཏད་པའི་དབང་དུ་བྱས་ན། ཕྱི་ཡུལ་ལ་དམིགས་པ་
གཏད་པས་སྣང་རྐྱེན་ཆོས་ཉིད་དུ་གྲོལ་བའི་གནད་དང་། ནང་ཕུང་པོ་ལ་གཏད་པས་སྡུག་བསྔལ་ཐམས་ཅད་
ཆོས་ཉིད་དུ་གྲོལ་བའི་གནད་དང་། གསང་བ་སེམས་ལ་གཏད་པས་སེམས་ཉིད་དེ་སྐྱེ་བ་མེད་པའི་གནད་
དང་གསུམ་གྱིས། ཆོས་སྐུ་རང་སྟོང་པའི་ངང་དུ་གྲོལ་བས་སེམས་ལ་རྒྱུ་མེད། ལོངས་སྐུ་གསལ་བའི་ངང་དུ་
གྲོལ་བས་སེམས་ལ་རྐྱེན་མེད། སྤྲུལ་སྐུ་བདག་འཛིན་མེད་པའི་ངང་དུ་གྲོལ་བས་སེམས་ལ་འབྲས་བུ་མེད་
པ་སྟེ། རྒྱུ་མེད་པས་བཟློག་པའི་གཞི་སྟོང་ལ། རྐྱེན་མེད་པས་ལུས་སེམས་ལ་འབྲེལ་བ་མེད་པའི་གནད་དང་།
འབྲས་བུ་མེད་པས་སེམས་རང་ཡལ་བའི་གནད་ཀྱིས་གང་གིས་ཀྱང་གོས་པ་མེད་པའོ། །དྲུག་ཅེས་པ་དུམ་བུ་
ངེས་པའི་གྲངས་ཏེ། དང་པོ་བསྡུས་པའི་ཚིག་གིས་བསམ་པ་ངོས་བཟུང་བས་ཡལ་བའི་དུས་ཚོད་ངོ་ཤེས་
པའི་དགོས་པ་ཡོད། གཉིས་པ་རྣམ་རྟོག་གཅོད་པའི་སྤུ་གྲིས་བྱུང་ཚོར་སྒོ་བཀག་པས་རྣམ་རྟོག་གློ་བུར་བ་
རྣམས་རང་སར་གྲོལ་བའི་དགོས་པ་ཡོད། གསུམ་པ་ཤེས་པའི་གཏད་ས་གཅུན་པས་སེམས་དང་ཡེ་ཤེས་
དབྱེ་བས། རང་ངོ་ཆོས་ཉིད་དུ་གྲོལ་བའི་དགོས་པ་ཡོད། བཞི་པ་འགྱུ་བྱེད་རང་ལ་གནས་པའི་འཁོར་ལོས་
153

བི་མ་སྙིང་ཐིག
འཁོར་བའི་བྱུང་ཁུངས་བཙལ་བས་འཁོར་འདས་མིང་མེད་པའི་དགོས་པ་ཡོད། ལྔ་པ་རིམ་འབྱེད་དྲུག་གིས་
སེམས་ཀྱི་དབྱེ་བ་བསྟན་པས་རང་སེམས་ལ་བྱན་ཚུད་པའི་དགོས་པ་ཡོད། དྲུག་པ་རྒྱུན་དུ་འཁོར་ལུགས་
དྲུག་གིས་སེམས་རང་སྐྱོན་བསྟན་པས། སེམས་སྟོང་པའི་མཚན་ཉིད་ཤེས་པའི་དགོས་པ་ཡོད་པས་དེ་ལྟར་
དྲུག་ཏུ་ངེས་པས་འགྲོ་བ་དྲུག་རང་སར་གྲོལ་བར་བྱེད་པའི་གནད་ལ། དེ་ལས་མང་ན་དགོས་པ་མེད་ལ།
ཉུང་ན་དགོས་པའི་དོན་མ་ཚང་བས་དྲུག་ཁོ་ནར་ངེས་པའོ། །དེ་ཡང་དམིགས་དང་པོས་བསྡུས་པའི་དོན་དྲུག་
ཏུ་བསྟན་པ་ནི། རིགས་དྲུག་གི་རྟོག་པ་གཅོད་པ་ལ་དགོངས་ལ། གཉིས་པ་བསྡུས་པའི་དོན་ལྔས་བསྟན་པ་
ནི་དུག་ལྔ་རང་གྲོལ་ལ་དགོངས་པའོ། །གསུམ་པ་ལ་གཉིས་ཀྱིས་བསྟན་པ་ནི་ཐབས་ཤེས་རབ་འདུ་འབྲལ་
མེད་པ་ལ་དགོངས་པའོ། །བཞི་པ་ལ་བཞིས་བསྟན་པ་ནི། སྐྱེ་གནས་བཞི་དག་པར་བྱེད་པ་ལ་དགོངས་པའོ། །
ལྔ་པ་ལ་ལྔས་བསྟན་པས་ཡེ་ཤེས་ལྔ་མངོན་དུ་གསལ་བར་བྱེད་པ་ལ་དགོངས་པའོ། །དྲུག་པ་ལ་གསུམ་གྱིས་
བསྟན་པ་ནི། ལུས་ངག་ཡིད་གསུམ་ཁམས་གསུམ་དུ་མི་ལྡོག་པ་ལ་དགོངས་པའོ། །ཞེས་པ་ནི་གཞུང་དུམ་བུ་
དྲུག་ལ་བསྡུས་པའི་དོན་ཉེར་ལྔར་བསྟན་པར་བྱ་བཤད་པར་བྱ་ཞེས་པའོ། །ད་ནི་གཞུང་གི་དོན་བསྟན་པ་ལ་
གཉིས་ཏེ། ཕྱག་བཙལ་བ་མདོར་བསྟན་པ་དང༌། དུམ་བུ་ངེས་པས་རྒྱས་པར་བཤད་པའོ། །དེ་ལ་ཕྱག་
འཚལ་བ་བསྟན་པ་ནི། བཅོམ་ཞེས་པ་རྟོག་པ་ཡལ་བའི་རྒྱུ་ངོ་ཤེས་པས་ཆོས་ཉིད་སྤང་བླང་དང་བྲལ་བར་ངོ་
སྤྲད་པས། འགྱུ་བ་ཐ་དད་པ་བཅོམ་ལ། ཡུལ་དུ་ངོ་ཤེས་པས་ཆོས་ཉིད་ལ་འཕོ་འགྱུར་མེད་པར་ངོ་སྤྲད་པས་
རྟོག་པ་བདག་ཏུ་བཅིངས་པ་བཅོམ་ལ། ཡལ་ས་ངོ་ཤེས་པས་ཆོས་ཉིད་རྒྱུ་རྐྱེན་ལས་འདས་པར་ངོ་སྤྲད་པས།
དྲིན་བསམ་གྱི་འཁོར་ལོ་ཐམས་ཅད་ཆོས་ཉིད་ཀྱི་ངང་དུ་ནུབ་པས་ན་བཅོམ་ཞེས་བྱའོ། །དེ་ལྟར་བཅོམ་པས་
གནད་ཤེས་པ་ཙམ་གྱིས་ཆོས་ཉིད་མ་ཐོག་ཏུ་གྲོལ་བས། ལུས་ངག་ཡིད་གསུམ་དང་གདངས་རང་བཞིན་
བདག་ཉིད་ཆེན་པོ་གསུམ་དང་ལྡན་པས་ན་ལྡན་ཞེས་བྱའོ། །དེ་ལྟར་ལྡན་པའི་འགྲོ་བའི་ལུས་ངག་ཡིད་
གསུམ་ལས་འདས་པས་ན་འདས་ཞེས་བྱའོ། །རང་ནི་གཞན་གྱི་སྤྲོས་པ་བཅད་པས་ཆོས་ཉིད་རང་ཐོག་ནས་
གྲོལ་བས་ཡིད་ཆེས་པའོ། །གྲོལ་ཞེས་པ་གནད་ཤེས་པས་གྲོལ་བ་ནི། ཏི་པ་རིའི་བུ་ལག་བཟང་གི་ལས་ཀྱི་
མཐའ་ལས་གྲོལ་བ་ལྟར་གྲོལ་བ་དང༌། གནད་དེ་མཐོང་བ་ཙམ་གྱིས་གྲོལ་བ་སྔར་འདྲིས་ཀྱི་མི་ཕྱིས་མཐོང་
བ་ཙམ་གྱིས་ངོ་ཤེས་པས་ཐག་ཆོད་པ་ལྟ་བུའོ། །གནད་དེ་རང་ཐོག་ཏུ་གྲོལ་བ་ནི་སྦྲུལ་གྱི་མདུད་པ་མ་
བཤིགས་པར་རང་གྲོལ་བ་ལྟ་བུའོ། །དེ་ལྟ་བུའི་དོན་དེའི་གོང་ན་གཞན་གང་གིས་ཐབས་གདའ་བ་མེད་པས་
154

མན་ངག་ངེས་པའི་ཁ་བྱང་སོགས།
ཆེན་པོ་ཞེས་བྱའོ། །བདེ་བ་ནི་ཕྱི་སྣང་བའི་བདེ་བས་རྐྱེན་ངན་ཐམས་ཅད་གྲོགས་སུ་ཤར་ལ། ནང་ལུས་ཀྱི་
བདེ་བས་སྡུག་བསྔལ་ཐམས་ཅད་ཆོས་ཉིད་དུ་ཤེས་པའོ། །གསང་བ་སེམས་ཀྱི་བདེ་བས་སེམས་རང་དག་
རང་གྲོལ་བས་འགྱུ་བ་རང་སར་གྲོལ་བས་རྣམ་རྟོག་ཡེ་ཤེས་སུ་ལྡང་བའོ། །དཔལ་ནི་སྟོང་པ་ཆོས་དབྱིངས་
སུ་ཤར་བས་དྲན་བསམ་སེམས་ཀྱི་དཔལ་དུ་བྱུང་བ་དང༌། སྣང་ཤེས་རྒྱན་དང་ཁ་དོག་ཏུ་ཤར་བས་སྣང་
རྟགས་སེམས་ཀྱི་དཔལ་དུ་བྱུང་བའོ། །དེ་ལྟ་བུའི་ངང་ལས་མ་གཡོས་པས། ཕྱག་སྐྱེ་མེད་རང་གྲོལ་བ་ཉིད་
ལ་ཉིད་བཙལ་བས། སྣང་ཤེས་ཀྱི་བདག་ཏུ་འཛིན་པ་ལས་གྲོལ་བ་དེའི་ཕྱིར་ན་ཕྱག་འཚལ་ལོ་ཞེས་ཆོས་
ཉིད་དོན་ལ་བྱས་པའོ། །ད་ནི་གཞུང་དངོས་ལ་དུམ་བུ་དྲུག་ལས། དུམ་བུ་དང་པོ་བསྡུས་པའི་ཚིག་དྲུག་ལ་
བརྟེན་ནས་བསམ་པ་ངོས་བཟུང་བར་བསྟན་པ་ལ་བསྡུས་པའི་དོན་དྲུག་སྟེ། ཀླད་དུ་མཆོད་པར་བརྗོད་ཅིང་
བཤད་པར་དམ་བཅའ་བ་བསྟན་པ་དང༌། གཉིས་པ་ལུས་ངག་ཡིད་ཀྱི་རྒྱུ་རྐྱེན་བརྟགས་པས་ཁམས་གསུམ་
གྱི་གཞི་སྟོངས་པར་བསྟན་པ་དང་། གསུམ་པ་ལུས་སེམས་ཀྱི་འབྲེལ་པ་བརྟགས་པས་སྐྱེ་བ་སྔ་ཕྱི་ལ་མི་ལྟོས་
པར་བསྟན་པ་དང༌། བཞི་པ་ ཡེ་ཤེས་ལ་སོགས་པ་གཏད་པའི་མཚན་ཉིད་ལ་བརྟེན་ནས་འཁོར་འདས་
འགོག་པའི་ལུགས་བསྟན་པ་དང་། ལྔ་པ་ཐབས་ཀྱི་འཇུག་པ་ཁྱད་པར་ཅན་བླ་མ་དྲིན་ལྡན་ལ་བརྟེན་ནས་
བསྡུ་བར་བསྟན་པ་དང༌། དྲུག་པ་ཡལ་ས་དུས་ཀྱི་གནད་ལ་བརྟེན་ནས་ཆོས་ཉིད་ལྟ་སྒོམ་ཡིད་ལ་བྱེད་པ་
ལས་འདས་པར་བསྟན་པའོ། །དེ་ཡང་ཀླད་དོན་མཆོད་པར་བརྗོད་ཅིང་བཤད་པར་དམ་བཅའ་བར་བསྟན་
པ་ལ་ནང་དོན་གཉིས་ཏེ། མི་འགལ་བའི་ཁུངས་གསལ་བར་བསྟན་པས་སྟོན་པ་ལ་ཁྱད་པར་གྱིས་མཆོད་
པར་བརྗོད་པ་བསྟན་པ་ནི། འགྲོ་རྣམས་མ་རིག་ཚོགས་བཅོམ་རང་བྱུང་དཔལ། །ཅེས་པ་ལ་སོགས་པས་
བསྟན་ཏེ། དེ་ཡང་འགྲོ་བ་ནི། དང་པོ་ཁམས་གསུམ་དུ་འཇུག་པ་འཕེན་པ་ལས་ཀྱི་རླུང་མ་དག་པ་ལས་བྱུང་
བས་ནི། ད་ལྟ་ལུས་ཇི་སྲིད་གནས་ཀྱི་བར་ལ་ཡང་རླུང་གིས་བཏེགགས་ནས་འགྲོ་ལ། ཕྱིས་ཀྱང་རླུང་སེམས་
ལས་ཀྱི་འབྲེལ་གྱིས་འགྲོ་བས་ནི། འགྲོ་ཞེས་བྱ་ལ། རྣམས་ནི་ལྷ་ལ་སོགས་པའོ། །དེ་ཡང་ལྷ་རྣམས་མ་རིག་
པ་ང་རྒྱལ་དང་བཅས་པས་འཁྲུལ་ལ། ལྷ་མིན་མ་རིག་པ་ཕྲག་དོག་དང་བཅས་པས་འཁྲུལ་ལ། མི་རྣམས་
ཁོང་ཁྲོ་རྒྱུ་རྐྱེན་དང་བཅས་པས་འཁྲུལ་ལོ། །བྱོལ་སོང་རྣམས་གཏི་མུག་གིས་མ་རིག་པའི་རྐྱེན་བྱས་ནས་
འཁྲུལ། ཡི་དྭགས་རྣམས་འདོད་ཆགས་ཀྱིས་མ་རིག་པའི་རྐྱེན་བྱས་ནས་འཁྲུལ་ལ། །དམྱལ་བ་ཞེ་སྡང་གིས་
རྐྱེན་བྱས་ནས་འཁྲུལ་ལོ། །དེ་ལྟར་ན་འགྲོ་བ་དྲུག་གི་མ་རིག་པ་རྐྱེན་དང་བཅས་པའི་ཚོགས། ཕྱི་གདུལ་བྱ་
155

བི་མ་སྙིང་ཐིག
ལ་དགོངས་ནས་བཅོམ་པས་རང་བྱུང་གི་ཡེ་ཤེས་རང་ཤར་དུ་ཤར་བས། ཕྱི་ནང་འཁོར་འདས་ཡོངས་ལ་མི་
གནས་པས་དཔལ་ལོ། །རྒྱུད་ནི་གསང་བ་ཆེན་པོའི་རྒྱུད་བཅུ་བདུན་གྱི་སྟོན་པ་དྲུག་པ་རྡོ་རྗེ་འཆང་ཆེན་པོ་
དེས། འགྲོ་བ་གོང་མ་རྣམས་ཀྱི་བླ་མ་ཡིན་ལ། ཁྱད་པར་དུ་སློབ་དཔོན་དགའ་རབ་རྡོ་རྗེ་ཉིད་ཀྱི་བླ་མ་ཡིན་
པས་ན། སྐྱེ་བ་བཞིའི་ལུས་སུ་བླངས་ཏེ། རྗེས་སུ་འབྲངས་པའི་དགོངས་པའི་དོན་བསྡུས་པ་དང༌། དུས་
གསུམ་གྱི་སངས་རྒྱས་རྣམས་ཀྱི་བཀའ་སྡེ་སྣོད་རིན་པོ་ཆེ་གསུམ་དང་ཡང་མི་འགལ་བར་དོན་གནད་ཤེས་
པའམ་མཐོང་བ་ཙམ་གྱིས་གྲོལ་བ་ཉིད་ཀྱི་དེབས། རྟོག་པ་རང་གྲོལ་བའི་ཆོས་ཉིད་ཀྱི་གཞི། སེམས་ནི་ཡོད་
པ་དང༌། མེད་པ་དང༌། སྣང་བ་དང༌། མི་སྣང་བ་དང་། སྟོང་པ་དང༌། ཟད་པ་དང་། ཡལ་བའི་གནད་ཤེས་
པས་གྲོལ་བ་ནི། གོམས་མི་དགོས་པར་རང་ཐོག་ཏུ་གྲོལ་བ་དང་། བསླབ་མི་དགོས་པས་བསྟན་པ་ཙམ་གྱིས་
གྲོལ། རང་གི་གནད་ནི། ཆོས་ཉིད་སྔ་མ་ལ་གཞི་བཅས་པ་དང༌། ཕྱི་མ་ལ་འབེམ་བྱས་པ་དང་། ད་ལྟ་ཡུལ་
བཙལ་བས་ཤེས་པའོ། །ཞེས་དང་པོ་མི་འགལ་བའི་ཁུངས་གསལ་བར་བྱས་ནས་སྟོན་པ་ལ་ཁྱད་པར་གྱིས་
མཆོད་པར་བརྗོད་པ་བསྟན་ནས། ད་ནི་གཉིས་པ་བཤད་པས་དམ་བཅའ་བ་དངོས་མན་ངག་དང་བཅས་
པར་བསྟན་པ་ནི། ཁམས་གསུམ་དོང་ནས་སྤྲུག་སྟེ་ལ་སོགས་པས་བསྟན་ཏེ། དེ་ཡང་མན་ངག་གི་སྐབས་སུ་
དང་པོ་ལུས་ངག་ཡིད་ཀྱི་རྒྱུ་རྐྱེན་བརྟགས་པས། ཁམས་གསུམ་གྱི་རྩ་བ་སྟོངས་པར་བྱེད་པ་སྟེ། དེ་ཡང་ལུས་
ཀྱི་འཕེན་པ་མ་དག་པ་ལས་གཟུགས་ཁམས་སུ་འཁྲིད་པ་དང་། ངག་གིས་འདོད་ཁམས་དང༌། སེམས་ཀྱི་
གཟུགས་མེད་ཁམས་སུ་འཁྲིད་པར་བྱེད་པ་ནི། ཐོག་མར་ལུས་སེམས་ཀྱི་རྒྱུ་རྐྱེན་ལ་བརྟགས་པས་མེད་པར་
ཤེས་པས་དོང་སྤྲུག་སྟེ་མི་ལྡོག་པའི་གནད་དོ། །དེ་ལྟར་ལུས་སེམས་ཀྱི་འབྲེལ་པ་མེད་པར་ཤེས་པས། ད་
འགྱུ་བ་དང་རྟོག་པ་ཐ་དད་པ་རྣམས་གློ་བུར་གྱི་རྟོག་པ་ཡིན་པས། དེ་ཉིད་ཡལ་བའི་གནད། རྒྱུད་ཀྱི་སྟོན་
པའི་གསུང་ཚིག་དང་ཡི་གེར་བཀོད་པ་ལ་བརྟེན་ནས་འཁོར་བའི་ཆོས་ལ་མི་གནས་པའི་སྐྱེས་བུ་ལ་བཤད་
པར་བྱའོ། །ཞེས་ཞལ་གྱིས་བཞེས་པའོ། །དེ་ཡང་མཚོན་པ་ཙམ་ལས་ཡང་དག་པའི་ཚིག་གི་སྤྲོས་པ་ལ་མ་
པ
བརྟེན་པར་ཁམས་གསུམ་དུ་ཕྱིས་ལོག་པ་མེད་པའི་རང་སྟོབས་ཀྱིས་སངས་རྒྱུ་བར་བྱེད་པའོ། །ཐེག་པ་ཐུན་
མོང་བ་ཀུན་གྱིས་གནད་དེ་མ་རྟོགས་པས་ཡིད་དཔྱོད་ཀྱི་ལྟ་བ་ནི། གནད་དེ་མཐོང་བ་ཉིད་ཀྱི་དོན་འདིར།
དཔེར་ན་མུན་པའི་ནང་དུ་སྒྲོན་མེ་བཏེག་པས་དངོས་པོ་ཇི་ལྟར་ཡོད་པ་མཐོང་བ་བཞིན་དུ། གནད་དེ་ཤེས་
པའམ། མཐོང་བ་ཙམ་གྱིས་གྲོལ་བའི་གནད་འདི་ནི། སེམས་ཀྱི་དམིགས་དྲུག་ལ་བརྟེན་ནས་བདག་གིས་
356

མན་ངག་ངེས་པའི་ཁ་བྱང་སོགས།
བཤད་པར་བྱའོ། །ཞེས་དམ་བཅས་པའོ། །ཞེས་དེ་དག་གི་སྤྱི་དོན་དང་པོ་ཀླད་དོན་མཆོད་པར་བརྗོད་ཅིང་
བཤད་པར་དམ་བཅའ་བ་གཉིས་སུ་བྱས་ནས་བསྟན་ཏོ། །ད་ནི་བསྡུས་པའི་དོན་གཉིས་པ་ལུས་ངག་ཡིད་ཀྱི་
རྒྱུ་རྐྱེན་བརྟགས་པས་ཁམས་གསུམ་གྱི་གཞི་སྟོངས་པར་བསྟན་པ་ལ། ཡན་ལག་གི་དོན་གསུམ་གྱིས་བསྟན་
པའི་དང་པོ་དངོས་པོ་ལུས་ཀྱི་འབྲེལ་པ་བཅད་པས་གཟུགས་ཀྱི་ཁམས་ལས་གྲོལ་བར་བསྟན་པ་ནི། ལུས་
ངག་ཡིད་ཀྱི་གཞི་བཅས་པས། །ཞེས་པ་ལ་སོགས་པས་བསྟན་ཏེ། ལུས་ཞེས་པ་འབྱུང་བ་ཕྲ་བ། རྡུལ་ཕྲ་
རབ་ལས་གྲུབ་པས་རགས་པ་གཟུགས་ཀྱི་ཕུང་པོ། འབྲུའི་ཕུང་པོ་སྤུངས་པ་ལྟ་བུ་སྣ་ཚོགས་པར་གྲུབ་པས།
དེའི་མཚན་ཉིད་སྟོངས་པར་བྱེད་པ་ལ་ལུས་དང་སེམས་ཀྱི་འབྲེལ་བཤིག་པའི་ཆོ་ག་ལ་བརྟེན་ནས་ཆོས་ཉིད་
ཀྱི་བྱུང་ས་བཙལ་ལོ། །ངག་ནི་སྒྲའི་འཇུག་པ་ལ་བརྟེན་ནས་ཨཱ་ལི་ཀཱ་ལིའི་འགྲེལ་སྣ་ཚོགས་པར་བསྒྱུར་བས།
ཚིག་གི་སྤྲོས་པ་ཐ་དད་པ་ལ་འཇུག་ཅིང་། དེ་ཉིད་རྟོགས་པས་འགྲེལ་བར་སྦྱོར་བ་སྟེ། དེ་ཉིད་སྟོང་པར་བྱེད་
པ་ལ་སྨྲ་བ་བཅད་པས་བརྗོད་པའི་འཁྲུལ་འཁོར་གྱི་ཁང་བུ་གཞིག་པའི་ཆོ་ག་ལ་བརྟེན་ནས། བརྗོད་མེད་ཀྱི་
དོན་རྒྱུད་ལ་སྐྱེ་བའི་ཐབས་དང་། ཡིད་ཀྱིས་ནི་རྣམ་པ་མེད་པ་ལ་འཇུག་པ་ཀུན་ལ་འཇུག་པ་ལ། རྒྱུ་མཚན་
བརྟགས་ན་མ་རྙེད་པ། འགྱུ་བ་དྲན་བསམ་གྱི་འཁོར་ལོ་གློ་བུར་གྱི་རྟོག་པ་བྱེ་བྲག་པ་རྣམས་སུ་བྱུང་བ་སྟེ།
དེའི་མཚན་ཉིད་སྟོངས་པར་བྱེད་པ་ལ། ཡལ་ས་ཆོས་ཉིད་ཀྱི་གནས་ས་འགྱུས་ས་ཐ་དད་པ་གློ་བུར་གྱི་ཁང་
བུ་གཞིག་པའི་ཆོ་ག་ལ་བརྟེན་ནས་རྣམ་རྟོག་གི་གཞི་སྟོངས་པར་བྱེད་པའོ། །གཞི་བཅས་པས་ཞེས་པ་ནི། དེ་
དག་གི་ཁང་བུ་གཞིག་པའི་ཆོ་ག་ལ་བརྟེན་པས་ཁམས་གསུམ་གྱི་ཁུངས་སྟོར་བར་བྱེད་པའོ། །ཁམས་ནི་
འདུས་ཤིང་ཚོགས་པ་ཐ་དད་པ་ལ། གསུམ་ནི་གྲངས་ཏེ། འདོད་པ་འདོད་ཆགས་རང་རྒྱུད་པ་ལས་བྱུང་བ་
དང་གཟུགས་ནི་ཞེ་སྡང་རང་རྒྱུད་དུ་འཛིན་པ་ལས་བྱུང་བ་དང་། གཟུགས་མེད་ནི་གཏི་མུག་རང་རྒྱུད་དུ་
འཛིན་པ་གསུམ་ནི། ལུས་ངག་ཡིད་ཀྱིས་ཁྲིད་པས་སོ། །གཏིང་ནི་ལས་དང་བག་ཆགས་ལས་གྲུབ་པ། ཟློག་
པར་འདོད་པའི་གང་ཟག་དད་པ་ཅན། རང་བཞིན་རྫོགས་པ་ཆེན་པོའི་སྐལ་བ་ཡོད་པ་བརྩོན་འགྲུས་དང་
ལྡན་པ་ཞིག་གིས། ལུས་འབྱུང་བའི་ཟག་པ་སྟོངས་པར་འདོད་པ་ཡིས། རང་བཞིན་དུ་གནས་པའི་སེམས་མ་
བཅོས་པ་ལས་འབྱུང་བ་ལུས་ཀྱི་ལྟོས་གཞི་རྡུལ་ཕྲ་རབ་ལ་རང་རྒྱུད་དུ་འཛིན་པ་དང་བྲལ་བས། འབྲེལ་བ་
རྐྱེན་ཀྱི་དངོས་པོ་སྟོངས་པས། དེ་ཡང་དང་པོ་རྒྱུ་ཡིས་བསྐྱེད་པའི་གནད་རིག་པས་ཐ་མ་ལ་རྐྱེན་གྱིས་མི་
ཤིགས་ཏེ། དེ་ཉིད་སྟོང་པའི་རང་བཞིན་དུ་གོ་བས། དང་པོ་རྒྱུ་ལས་མ་བྱུང་བས་འབྲས་བུ་ལ་ལྡོག་པ་མེད།
i57

བི་མ་སྙིང་ཐིག
ཐ་མ་རྐྱེན་གྱིས་མི་ཤིགས་པས་ཆོས་ཉིད་ལ་སྐྱེ་བ་མེད་པའི་གནད། དེ་ལྟར་རྒྱུ་རྐྱེན་མེད་པའི་ལུས་སུ་
བརྟགས་པས་དེ་ཉིད་དུ་ཤེས་པའི། དེའི་འདུ་བ་རྟོག་པ་ནི་ཁང་བུ་བཤིག་པས། གཟུགས་ཁ་དོག་གི་བྱེ་བྲག་
དང༌། དབྱིབས་སྣ་ཚོགས་པ་དང་། ལུས་ཀྱི་བྱེ་བྲག་གི་རྣམ་པ་མང་པོ་འདས་པ་ལས་ཁམས་ཏེ། དེ་ཉིད་དུ་སུ་
ཞིག་འགྲོ་བར་མི་འདོད་པས། ལུས་ཀྱི་རྒྱུ་རྐྱེན་ལ་བརྟགས་པས་འཇུག་པ་ཡིན་ནོ། །དེ་ཅིའི་ཕྱིར་ན། གཞི་
མེད་པས་ལྡོག་པ་མེད་ལ། རྩ་བ་མེད་པའི་གནད་ཀྱིས་འཁོར་མི་སྲིད་པས་ན། མ་སྤངས་རང་བྱུང་གི་ཡེ་ཤེས་
ཀྱི་རོལ་པ་ཕྱོགས་མེད་དུ་ཤར་བ་ཞེས་བྱའོ། །ཞེས་ཡན་ལག་གི་དོན་དང་པོ་དངོས་པོ་ལུས་ཀྱི་འབྲེལ་བ་
བཅད་པས་གཟུགས་ཀྱི་ཁམས་ལས་གྲོལ་བར་བསྟན་ནས། ད་ནི་གཉིས་པ་གྲགས་པ་ངག་གི་འབྲེལ་པ་
བཅད་པའི་གནད་ལ་བརྟེན་ནས་འདོད་པའི་ཁམས་ལས་གྲོལ་བར་བསྟན་པ་ནི། ངག་ནི་དང་པོ་བརྗོད་པའི་
རྒྱུ་མེད་པས་ཚིག་གི་གཞི་སྟོངས་པས། བརྗོད་པ་སྒོས་འབྲེལ་གྱི་བརྟེན་པ་རང་འགགས། ཞེ་འདོད་ཚིག་གི་
ཞེན་པ་ལས་གྲོལ་བར་འདོད་པས། རང་རྒྱུད་ལ་མི་གནས་པའི་ཆོས་ཉིད་ཀྱི་བཞིན་སྣང་རྐྱེན་སྣ་ཚོགས་
ལ་ཤར་བས། བརྗོད་བྱ་སེམས་ཀྱི་གཞི་ལ་ཐིམ་པས། ལས་དང་བག་ཆགས་ཀྱི་སྡེབས་ཟད་པས་སོ། །དེ་
ལྟར་ན་ངག་མེད་པའི་མཚན་རྟོགས་པས་བརྗོད་པ་ཚིག་ཙམ་དུ་མི་རྟོགས་ལ། དེའི་རང་བཞིན་ལ་རྒྱུ་མེད་
པས་ལྡོག་པའི་རྟེན་ཉམས། རྐྱེན་ཟློག་བྱེད་བློའི་འགྱུ་བ་ཡལ་བའོ། །དེའི་ཕྱིར་ན་ངག་བརྗོད་པའི་འབྲས་བུ་
ཚིག་གི་མཚན་ཉིད་བརྗོད་བྱ་དང་རྗོད་བྱེད་གང་གིས་ཀྱང་མི་ཤེས་པས་ན་སྐྱེས་བུ་འདིས་ནི་འདོད་པའི་ཚིག་
གི་སྒྲོ་འདོགས་རྟོག་དཔྱོད་བློ་དང་བཅས་པ། ཁམས་ཚོགས་པ་རྣམས་ཡེ་ནས་སྟོངས་པས། ལྡོག་པ་མེད་པ་
ནམ་མཁའ་ལ་རྫས་དོར་བ་ལྟ་བུ་དང༌། དེ་ལྟ་བུའི་ཡེ་ཤེས་ཀྱི་ངང་མ་བཅོས་པ་ལས་གནས་པ་ནི། དཔེར་ན་
ཆུ་བོའི་རྒྱུན་སྔ་མའི་སར་ཕྱི་མ་མི་ལྡོག་པ་དང་འདྲའོ། །དེ་གང་ལས་བྱུང་ན་ངག་གི་རྒྱུ་རྐྱེན་ཡེ་ནས་མེད་པའི་
མཚན་ཉིད་ཤེས་པ་ལས་བྱུང་བའོ། །ཞེས་གཉིས་པ་གྲགས་པ་ངག་གི་འབྲེལ་པ་བཅད་པའི་གནད་ལ་བརྟེན་
ནས་འདོད་པའི་ཁམས་ལས་གྲོལ་བར་བསྟན་ནས། ད་ནི་གསུམ་པ་ཡིད་ཀྱི་འགྱུ་བ་དྲན་བསམ་གྱི་འཁོར་ལོ་
སྣ་ཚོགས་པའི་འབྲེལ་པ་བཅད་པའི་གནད་ལ་བརྟེན་ནས་གཟུགས་མེད་པའི་ཁམས་ལས་གྲོལ་བར་བསྟན་
པ་ནི། ཡིད་སྟོངས་པར་བྱེད་པའི་གནས་སྐབས་ཞེས་པ་ལ་སོགས་པས་བསྟན་ཏེ། ཡིད་ནི་འཇུག་པ་ཡན་
ལག་དང་བཅས་པས། མེད་པ་ལ་འཇུག་ཅིང་ཡོད་པའི་མཚན་ཉིད་གཏན་ལ་མི་ཕེབས་པས་ཏེ། དེ་སྟོངས་
པར་འདོད་པའི་དད་པ་ཅན་གྱིས་ནི། རབ་ཏུ་དབེན་པའི་ས་ཕྱོགས་སུ་བྱིན་ལ། གནས་སྐབས་ཀྱི་སེམས་
158

མན་ངག་ངེས་པའི་ཁ་བྱང་སོགས།
ལས་མ་རྟོགས་པའི་དྲན་རིག་ཡོད་མི་སྲིད་པས། དེ་ཡང་འགྱུ་བ་སྔ་མ་ཕྱི་མ་ལྡོག་པ་དང་། ཕྱི་མ་སྔ་མ་ལ་
ལྡོག་པའི་དུས་སུ་རྒྱུ་འགག་རྐྱེན་རང་ཡལ་བའི་མཚམས་སུ་ཤེས་པར་བྱའོ། །དེ་ལ་འབྲས་བུ་རྟོག་པ་གློ་བུར་
བ་བྱུང་བའི་ས་མ་རྙེད་པས། དེ་ལ་བརྟགས་པས་གནས་པའི་ས་སྟོར་བ་ནི་ཆོས་ཉིད་རྙེད་པའོ། །དེ་ལས་རླུང་
ཕྱི་ནང་དུ་འགྲོ་བའི་རང་བཞིན་མེད་པར་ཤེས་པས། གཟུགས་མེད་པའི་ཁམས་ཀྱི་གཞི་རྣམ་པར་ཤེས་ཙམ་
ལ་ཡང་བདག་ཏུ་འཛིན་པ་སྟོངས་པས་རྒྱུ་རྐྱེན་གང་ལ་ཡང་ལྡོག་པ་མེད་པའི་ཡེ་ཤེས་ནི། རྒྱུ་དང་མཚན་ཉིད་
འདི་འདྲ་ཞེས་བྲལ་བས་མེད་པའི་སྣང་བ་ཉིད་ལས་གཞན་མེད་དོ། །དེ་ཡང་གནད་ཤེས་པ་ཙམ་ལས་བྱུང་
བའོ། །དེ་ལྟར་ལུས་ངག་ཡིད་ཀྱི་གཞི་མ་རྙེད་པས། ཁམས་གསུམ་ལ་རྒྱུན་དུ་གཞི་འཛིན་པ་ལ་རྩལ་མེད་
པའི་ཕྱིར་གནད་ཁྱད་པར་དང་ལྡན་པའི་འགྲོ་བ་དེ་ཉིད། རྟོགས་པ་ཡིན་པས་ན་ཁམས་གསུམ་དུ་སྣང་བའི་
གཞི་སྟོངས་པས་འགྲོ་བ་དྲུག་གི་གཟུགས་བརྙན་རྒྱུན་ཆད་པའོ། །དེ་ཡང་གང་བྱུང་ཞེ་ན། དེ་ཡང་དང་པོ་
ལུས་ངག་བཅོས་པའི་བསླབ་བྱ་ལ་བརྟེན་ནས་སེམས་ཉིད་དུ་གཞུག་པའི་དཔེ་སྲིན་མོ་བུ་སྟོར་བ་ལྟ་བུའི་
བསླབ་བྱ་སྟེ། དེ་ལ་སྲིན་མོ་གཡོ་བར་བྱེད་པ་ཞེས་བྱ་བའི་བུ་ཕས་བསད་པས། ཕ་སྲིན་པོ་ལངྐ་ཁ་དགུ་ཞེས་
བྱ་བས། བུ་སྟོར་བ་ཡིན་བྱས་པས། མས་སྟོར་བར་ཚོར་ནས། གླིང་བཞི་རི་རབ་དང་བཅས་པ་ལན་གསུམ་
དུ་བསྐོར་ཞིང་བཙལ་བས་མ་རྙེད་པས་ཁོ་ཐག་ཆོད་ཅིང་བློ་བདེ་བ་དང་འདྲ་བར། ལུས་ངག་ཡིད་རྒྱུ་རྐྱེན་
ལས་འདས་པར་ངོ་ཤེས་པས། ཁམས་གསུམ་དུ་མི་ལྡོག་པར་ཁོ་ཐག་ཆོད་པས་བློ་བདེ་བའོ། །དཔེ་དང་
བཅས་པས་ལུས་ངག་ཡིད་ཀྱི་རྒྱུ་རང་འགགས་པས་རྐྱེན་རང་ཡལ་བས་ཁམས་གསུམ་འགག་པར་ཤེས་པ་ནི།
སེམས་ཉིད་མེད་པའི་དོན་རང་ལ་སྣང་བ་ཟད་པས་རྟོག་པ་ལས་འདས་པ་གོ་བ་ལས་བྱུང་བའོ། །ཞེས་བསྡུས་
པའི་ དོན་གཉིས་པ་ལུས་ངག་ཡིད་ཀྱི་རྒྱུ་རྐྱེན་བརྟགས་པས་ཁམས་ གསུམ་གྱི་གཞི་སྟོངས་པར་བསྟན་
པ་ལ་ནང་དོན་གསུམ་དུ་བཅས་ནས་བསྟན་ནོ། །ད་ནི་བསྡུས་པའི་དོན་གསུམ་པ་ལུས་སེམས་གྱི་འབྲེལ་པ་
བརྟགས་པས་སྐྱེ་བ་སྔ་ཕྱི་ལ་མི་ལྟོས་པར་བསྟན་པ་ལ་ཡན་ལག་གི་དོན་གསུམ་གྱིས་བསྟན་པའི་དང་པོ་ལུས་
ངག་ཡིད་རང་གྲོལ་དུ་འགྲོ་བའི་གནད་ཆོས་ཉིད་ལ་འཕྱུགས་པ་མེད་པར་བསྟན་པ་ནི། དེ་ཉིད་ལས་འགག་
པ་དང་ཞེས་པ་ལ་སོགས་པས་བསྟན་ནོ། །དེ་ཉིད་ནི་ལུས་ངག་ཡིད་ཀྱི་གཞི་མ་རྙེད་པ་ལ། འགག་པ་དང་
ཞེས་དབུགས་ཕྱི་ནང་དུ་འགྱུ་བའི་ལམ་ཟད་པའོ། །གནས་པ་དང་ཞེས་པ་དེ་ཟད་པས་སེམས་རང་བཞིན་
གྱིས་གནས་པའོ། །དེ་གནས་པས་འགྱུ་བ་རྣམས་རང་སར་ཡལ་བ་དང་། དེ་ཡལ་བས་དྲན་པའི་ཁུངས་
159

བི་མ་སྙིང་ཐིག
འགགས་པ་དང༌། དེ་འགགས་པར་བྱུང་ཚོར་གྱི་རྟོག་པ་བསད་པ་དང་། དེ་བསད་པས་དྲན་བསམ་གྱི་འཁོར་
ལོ་དུས་གཅིག་ལ་སོད་པའོ། །དེ་སོད་པས་ཆོས་ཉིད་རང་ལ་སྐྱེ་བ་དང་། དེ་སྐྱེས་པས་འཁོར་འདས་དུས་
གཅིག་ལ་སྟོངས་པ་དང༌། དེ་གཉིས་སྟོངས་པས་སྣང་བ་འཆར་བའི་དུས་ངོ་ཤེས་པ་དང༌། དེ་ཤེས་པ་དང་
འཁྲུལ་པ་འགགས་པ་དུས་མཉམ་མོ། །དེ་ཡང་རྒྱུ་འགགས་པ་དང་རྐྱེན་ཡལ་བ་ལ་མཁས་པ་ནི། དྲན་བསམ་
གྱི་འགྱུ་བ་གློ་བུར་བར་ཤེས་པ་ལས། ནང་བདེ་བས་བདག་ཏུ་མ་བཅིངས། ཕྱི་སྡུག་པས་ཉམས་སུ་མ་མྱངས་
པར་ཆ་རང་ངོ་སྟོང་པར་སྙོམས་པས། ལུས་ཀྱི་རྩ་བ་རྡུལ་ཕྲ་རབ་ཀྱི་རྩ་བ་ཆད། ངག་གི་རྩ་བ་གྲགས་པ་སྒྲ་
ཙམ་དུ་འཛིན་པ་རང་ཟད། ཡིད་ཀྱི་རྩ་བ་འགྱུ་བ་ཐོད་རྒལ་བ་རྣམས་རང་ཡལ་བས་ན། ཕྲ་སར་ཕྲ་ལ། ཟད་
སར་ཟད་ལ། ཡལ་སར་ཡལ་བས། དེ་ལས་གྲོལ་བའི་རྣལ་འབྱོར་པ་ཞེས་བྱའོ། །ཞེས་ནང་དོན་དང་པོ་ལུས་
ངག་ཡིད་རང་གྲོལ་ལ་འགྲོ་བའི་གནད་ཆོས་ཉིད་ལ་འཕྱུགས་པ་མེད་པར་བསྟན་ནས། དེ་ནི་ནང་དོན་གཉིས་
པ་རླུང་གི་འཕེན་པ་ལ་བརྟེན་ནས་དྲན་རིག་གི་ཡལ་ས་ངོས་བཟུང་བར་བསྟན་པ་ནི། དེ་ཡང་ལུས་སེམས་ལ་
བརྟགས་པས་དེ་ལ་དཔྱད་པར་བྱ་བའི་གཞི་མ་རྙེད་པའི་རྒྱུ་སྟོང་པ། རྐྱེན་ཡལ་བ། བརྗོད་པ་མིང་གི་རྣམ་
གྲངས་ལས་མ་རྟོགས་པའི་རྣམ་པ་མི་རྙེད་པ་ན། བཏགས་པ་མིང་ཡིན་གྱི་གཏན་ཚིགས་ཀྱིས་གཞིག་པས།
གང་དུ་ཡང་མ་གྲུབ་པས་སོ། །དེ་ཡང་ལུས་བདེ་ལུགས་སུ་བཞག་ནས། རླུང་དལ་བའི་འཕེན་པ་ཕྱིར་ལ་དལ་
གྱིས་ཕུལ་བ་ལས་ཤེས་པ་རང་སར་ཡལ་བ་དེ་ཀ་ནི་ཆོས་ཉིད་དོ། །དེ་ཡང་ཡལ་བའི་དུས་ནི་ཕྱིར་འཕངས་པ་
ཙམ་གྱིས་ཡལ་བའོ། །དེ་ཡང་དཔེར་ན་རྒྱ་མཚོ་ཆེན་པོའི་རླངས་ཡལ་བ་ལྟ་བུ་ལ་ཤེས་པ་བཞག་པས། རྣམ་
རྟོག་རྣམས་ལས་གྲོལ་བ་ནི། དཔལ་རྡོ་རྗེ་འཆང་ཐུགས་རྗེ་ཆེན་པོ་དང་ལྡན་པ་དགའ་རབ་རྡོ་རྗེའི་མགོན་པོ་
ཡིན་པས་ན་གང་གིས་ཀྱང་མ་བསླད་པའི་ཆོས་ཉིད་མཁྱེན་པ་ཡེ་ཤེས་སུ་ཤར་བའི་དོན་དེ་ལས་ཀྱང་ཁྱད་
པར་དུ་སོང་སར་སོང་བས་ཡལ་སར་ཡལ་བ་ཞེས་པའི་དོན། ངས་དགའ་རབ་རྡོ་རྗེས་རིག་གོ་ཞེས་འགྲོ་བ་
སྣོད་དང་ལྡན་པ་ལ་གདམས་པའོ། །ཞེས་ནང་དོན་གཉིས་པ་རླུང་གི་འཕེན་པ་ལ་བརྟེན་ནས། དྲན་རིག་
ཡལ་ས་ངོས་བཟུང་བར་བསྟན་ནས། ད་ནི་སེམས་ཀྱི་དམིགས་དང་པོའི་བསྡུས་དོན་གསུམ་པའི་ནང་དོན་
གསུམ་པ་གཞི་ལ་མ་སྟོངས་པས་འཁོར་འདས་ལ་བཟླ་བར་བསྟན་པ་ནི། འདས་པའི་འགྱུ་བ་དང་ཞེས་པ་ལ་
སོགས་པས་བསྟན་ཏེ། འདས་པའི་ཞེས་པ་ནི་དུས་འདས་པ་མ་ཡིན་གྱི་གེགས་བསལ་བ་ལབར་མ་། འདིར་གང་
ཟག་གཅིག་གི་རླུང་སྔ་མའི་འགྱུ་བ་ལ་ཆོས་ཉིད་ཀྱི་རྗེས་བཅད་པས་བསམ་པའི་ཁོག་སྟོངས་པར་ཤེས་པས།
160

མན་ངག་ངེས་པའི་ཁ་བྱང་སོགས།
སྔ་མ་སྐྱེས་མ་མྱོང་བའི་གནད་དང་། འགྱུ་བ་དང་ཞེས་པ་ནི་རླུང་ཟད་པས་རྟོག་པའི་ཁུངས་འགགས་ལ། དེ་
ཉིད་ཝལ་པོ་རྗེས་མེད་དུ་ཤེས་པ་ཆུ་ལ་རི་མོ་བྲིས་པ་ལྟ་བུའོ། ། མ་འོངས་པ་ཞེས་པ་ནི་དེ་ལྟ་བུའི་ཆོས་ཉིད་དེ་
གང་ནས་ཀྱང་མ་འོངས་ལ། གར་ཡང་གནས་པ་ལས་འགྱུར་བ་མེད་དོ། །དེ་ཡང་རླུང་འོག་མའི་སྣ་སྟེབས་
པས། དྲན་པ་རྒྱུན་ཆད། ཡེ་ཤེས་མཁའ་ལ་གསལ་བའོ། །ད་ལྟ་ཞེས་པ་རང་ངོ་རང་ཐོག་ཏུ་སྤྱད་པ་སྟེ། རླུང་
དལ་བུས་བདས་པས་འགྱུས་པའི་ལྟོས་ཟད་ནས། རྟོག་པ་གློ་བུར་བ་སྟོངས་ཏེ། དེ་ཉིད་སྟོངས་པས་ལྡོག་
པའི་རྒྱུ་རང་འགགས། ལྡོག་བྱེད་ཀྱི་རྐྱེན་དྲན་པ་རང་ཡལ་བའོ། །དེའི་ཕྱིར་ན་གཞི་སྟོངས་པས་ད་བཟློག་ས་
མེད་པ་དང༌། ང་ལམ་ཟད་པས་འགྲོ་ས་མེད་ པ་ དང༌། འབྲས་བུ་རྡུགས་པས་འཁོར་ས་མེད་པའི་ཕྱིར་ན།
འཁོར་བ་སྣང་ཤེས་དང་། འདས་པ་སྐུ་དང་ཡེ་ཤེས་ཀྱི་མིང་མེད་པས། རང་གནས་ཅོག་བཞག་ཡིན་པས་བློ་
བདེ་བའོ། །གཏན་ཚིགས་དེའི་ཕྱིར་རྒྱུ་མེད་པས་ལྡོག་ས་འཁོར་བ་ལ། སེམས་མེད་པར་ལ་བཟླ་བས།
སེམས་ཀྱི་བྱུང་སའི་ཁུངས་ཡལ་བར་སྟོར་བས། ཡིད་ཀྱི་འགྲོ་སའི་གཏད་ཡལ་བ་ལ་ཆོས་ཉིད་ཅེས་བྱའོ། །
ཞེས་དེ་དག་གིས་ནི་བསྡུས་དོན་གསུམ་པ་ལས་ཀྱི་འབྲེལ་པ་བརྟག་པ་སྐྱེ་བ་སྔ་ཕྱི་ལ་མི་ལྟོས་པར་བསྟན་པ་
ལ་ཡན་ལག་གི་དོན་གསུམ་དུ་བྱས་ནས་བསྟན་ཏོ། །
ད་ནི་སེམས་ཀྱི་དམིགས་དང་པོའི་བསྡུས་པའི་དོན་བཞི་པ་ཡེ་ཤེས་ལོག་པའི་མཚན་ཉིད་ལ་བརྟེན་ནས་
འཁོར་འདས་ལ་སོགས་པའི་ལོག་ལུགས་བསྟན་པ་ལ། མན་ངག་གི་དོན་གཉིས་ཀྱིས་བསྟན་པའི་དང་པོ་
ཆོས་ཉིད་ཀྱི་ཡལ་ས་མེད་པའི་མཚན་ཉིད་འབྲེལ་པ་མེད་པ་དཔེ་དང་བཅས་པ་བསྟན་པ་ནི། ལོག་པའི་བར་
ལས་ཡེ་ཤེས་ལམ་ཞེས་པ་ལ་སོགས་པས་བསྟན་ཏེ། ལོག་པའི་ཞེས་པས་འགྱུ་བ་ལོག་པས་དྲན་རིག་འགག་
པ་དང་ལས་རླུང་ལོག་པས་གཟུང་འཛིན་འགགས་པའོ། །དེ་གཉིས་བར་ལས་ཡེ་ཤེས་ཀྱི་ལམ་རྩ་ནས་འབྱུང་
བའི་དུས་དང་། ཚད་ཤེས་པར་བྱའོ། །ཞེས་པའོ། །དེ་ཡང་རླུང་ཕར་སོང་བ་དང་དེ་ལས་གཏད་མེད་པ་དང་།
རླུང་ནང་དུ་གནས་པ་དང་འགྱུ་བ་བག་ལ་ཉལ་བ་དང༌། རླུང་ཕྱིར་འབྱུང་བ་ལས་གློ་བུར་གྱི་འགྲོ་ས་ངོ་ཤེས་
པའོ། །འདིའི་དུས་ན་བདག་ཏུ་འཛིན་པའི་སྟོང་པ་དང་། འགྱུ་བ་གཞན་ལ་འཇུག་པོའི་འཁོར་ལོ་རྒྱུན་ཆད་པ་
དང༌། དེ་གཉིས་ཀ་ཆོས་ཉིད་དུ་གྲོལ་བར་ངོ་ཤེས་པ་ནི། ལུས་སེམས་བྲལ་བའི་དུས་ལ་མཁས་པས་ཏེ། དེ་
ཤེས་པ་ཙམ་གྱིས་ཁམས་གསུམ་དུ་མི་ལྡོག་པའོ། །དེ་ལྟར་ན་སེམས་ཀྱི་དམིགས་དྲུག་ལ་བརྟེན་པའི་གནད་
འདི་ཤེས་པའི་ཆོས་ཉིད་རྣལ་མ་ལ། རང་རིག་གནད་ཐོག་ཏུ་འབྱོར་བ་ནི། ལུས་ཀྱི་འཛིན་པ་དང་བྲལ་བས་
16

བི་མ་སྙིང་ཐིག
རྡོས་བཅས་རང་དག་པ་དང༌། ནང་ངག་གི་འཛིན་པ་དང་བྲལ་བས་འཁྲུལ་གཏམ་ཟུངས་ཟད་པ་དང༌།
གསང་བ་སེམས་ཀྱི་ཡིད་ཀྱི་འཛིན་པ་དང་བྲལ་བས་འགྱུ་བ་རང་སར་ཡལ་བས། ད་ལུས་སེམས་ཀྱི་འབྲེལ་
ཆད་པ་ནི། དཔེར་ན་ཨརྫ་ ཀའི་དོག་པ་ལྟར། ཕྱིས་གཅིག་ཏུ་མི་གནས་ཏེ། འབྲས་བུ་རྒྱུ་མེད་པས་རྐྱེན་
གཅིག་ཏུ་མི་གནས་ཏེ་ལུས་སེམས་གཉིས་མཚན་ཉིད་མི་གཅིག་པའི་ཕྱིར་རོ། །ཞེས་དང་པོ་ཆོས་ཉིད་ཀྱི་
ཡལ་ས་མེད་པའི་མཚན་ཉིད་འབྲེལ་པ་མེད་པ་དཔེ་དང་བཅས་པ་བསྟན་ནས། ད་ནི་ནང་དོན་གཉིས་པ་རྒྱུ་
རྐྱེན་ལ་མི་གནས་པའི་སེམས་ཉིད་འཁོར་འདས་གང་དུ་ཡང་མ་གྲུབ་པར་བསྟན་པ་ནི། སྟོང་པ་རྒྱུ་ལ་ཡལ་
བས་རྐྱེན་ཞེས་པ་ལ་སོགས་པས་བསྟན་ཏེ། དེ་ཡང་སེམས་ཀྱི་མཚན་ཉིད་སྟོང་པས། རྒྱུ་མེད་པར་ངོ་ཤེས་པ་
ནི་ཐག་སྣང་བ་ལ་ཆོད་པའོ། །དེའི་དྲན་རྟོག་ཡལ་བས་སྣང་རྐྱེན་ཐམས་ཅད་ཆོས་ཉིད་དུ་ཤར་བའོ། །དེ་ལྟར་
རྒྱུ་རྐྱེན་གཉིས་ཀ་དང་བྲལ་བ་ནི་སེམས་ཉིད་ལྡོག་པ་མེད་པའི་འབྲས་བུ་ཞེས་མིང་དུ་གདགས་སུ་བཏུབ་པའོ། །
དེ་འཁྲུལ་པས་བཅིངས་པ་ལས་ཐར་བ་ནི། དཔེར་ན་གྱི་ལིང་སྒྲོག་གྲོལ་བ་ལྟ་བུའོ། །དེས་སྣང་རྟགས་ཀྱི་
ཆོས་འགོག་པ་ནི། དཔེར་ན་ཀ་ལིའི་རྒྱལ་པོ་སིདྷའི་ཡུལ་འགོགས་པ་ལྟ་བུའོ། །གོགས་པ་དང་ཞེས་པ་ནི་
སེམས་ཀྱི་ཟླ་ལུས་གོགས་པས། འཁོར་འདས་འབྲེལ་ཆོད་པ་ནི། དཔེར་ན་དགོང་མལ་གཅིག་པའི་མགྲོན་
པོ་ནངས་པར་སོ་སོར་གྱེས་པ་ལྟ་བུར། ལུས་སེམས་ཀྱི་འབྲེལ་རང་སར་དག་པའོ། །དེ་ལྟར་ལུས་སེམས་ཀྱི་
འབྲེལ་པ་བྲལ་བ་ནི། ནམ་མཁའ་ལ་འཕུར་བའི་བྱ་ལ་རྗེས་མེད་པ་ལྟ་བུའོ། །གཞི་སེམས་སྟོང་པ་བདག་ཏུ་
མེད་པས། ལམ་དམིགས་པ་རྒྱུད་ལ་བརྟེན་པ་རྣམས་དྲན་པ་ཡལ་སར་སད་པས། སྣང་བ་མ་བུ་འཕྲད་པའོ། །
དཔེར་ན་བུ་གཅིག་པའི་མ་ལྟ་བུའོ། །ལམ་ནི་གོམས་པ་གནད་ཀྱི་མན་ངག་གིས་འབྲས་བུ་ཅིག་ཅར་དུ་སྐྱེ་བ་
ཆོས་ཉིད་བཟུང་བས། རྒྱུ་འབྲས་གོ་ལྡོག་ལས་རང་གནད་གཤིས་ལ་ཕེབས་པས་སོ། ། རྒྱུ་ཡོད་པ་ནི་བཏགས་
པ་མིང་ཡིན་གྱི་གཞིག་པས། འབྲས་བུ་རང་རྐྱེན་གནས་པ་དང་བྲལ་བ་ནི། གང་ལ་ཡོད་པ་བྱེད་པ་མི་གནས་
སོ༑ ༑དེ་ཡང་རྒྱུ་བདག་དང་། རྐྱེན་བླ་མའི་གདམས་ངག་སྟོངས་པས་འབྱེད་པ་མེད་པའི་བར་དུ་ཡལ་བ།
རང་གྲོལ་དུ་སེམས་འཛིན་མེད་རང་གསལ་དུ་སྟོར་བས། འཁོར་འདས་ཀྱི་འབྲས་བུ་རང་དྲོད་ལ་ཕེབས་པ་ནི།
འཁོར་རྐྱེན་ཆོས་ཉིད་ལས་འགྲོ་ས་མེད་པ་དང་། འདས་པ་ལམ་དུ་གསལ་བས། སྤང་བླང་དང་དགག་སྒྲུབ་
མེད་པ་དང༌། དེ་གཉིས་ལ་འབྲལ་མེད་པས་འཁོར་འདས་གཉིས་སུ་འཛིན་པ་དུས་གཅིག་ལ་འགགས་པ་
ཞེས་བྱའོ། །ཞེས་དེ་དག་གིས་ནི་སེམས་ཀྱི་དམིགས་དང་པོའི་བསྡུས་པའི་དོན་བཞི་པ་ཡེ་ཤེས་ལོག་པའི་མཚན་
62

མན་ངག་ངེས་པའི་ཁ་བྱང་སོགས།
ཉིད་ལ་བརྟེན་ནས་འཁོར་འདས་འགག་པའི་ལུགས་བསྟན་པ་ལ་གཉིས་སུ་བྱས་ནས་བསྟན་ཏོ།། །།
ད་ནི་བསྡུས་པའི་དོན་ལྔ་པ་ཐབས་ཀྱི་འཇུག་པ་ཁྱད་པར་ཅན་བླ་མ་དྲིན་ཅན་ལ་བརྟེན་ནས་འབྱུང་བར་
བསྟན་པ་ལ། ནང་དོན་གསུམ་གྱིས་བསྟན་པའི་དང་པོ་ཐབས་ཀྱི་གནད་བླ་མའི་ཞལ་ནས་འབྱུང་བར་བསྟན་
པ་ནི། ཐབས་ནི་གང་ལ་འགགས་པ་མེད་ཅེས་ལ་སོགས་པས་བསྟེན་ཏེ། ཐབས་ཞེས་པ་ཐོག་མ་མིན་པ་
ལས་བསྐོར་ནས་ཐ་མ་གང་ཡིན་གྱི་སྟེང་དུ་ཕེབས་པས་ན། ཐབས་ཆེ་བ་ཞེས་བྱའོ། །ཕྱོགས་སྣ་ཚོགས་ནས་
གང་ལ་ཡང་འགགས་པ་མེད་པ་ནས་མཚོན་ནས། ཐ་མ་ཆོས་ཉིད་ཀྱི་བབས་ཐེག་ཏུ་འབེབས་པར་བྱེད་པའོ། །
དེ་ལྟར་བསྟན་པ་དེའི་རྗེས་སུ་དད་པ་ཅན་གང་འཛིན་པ་ནི། སངས་རྒྱས་ཐམས་ཅད་དང་གཉིས་སུ་མེད་པའི་
རྡོ་རྗེ་ཞེས་བྱ་བར་བཤད་པ་ནི། དུས་གསུམ་གྱི་སངས་རྒྱས་ཀྱིས་དགའ་རབ་རྡོ་རྗེ་ལ་བསྟན་པས་སོ། །དེ་
ཡང་དཔལ་ལྡན་ནི་རྒྱུད་ཀྱི་སྟོན་པ་རྡོ་རྗེ་འཆང་ལ། སྔོན་བྱུང་གི་དུས་ན་སློབ་དཔོན་དགའ་རབ་རྡོ་རྗེའི་བླ་མ་
ཡིན་པས་ ཉིད་ལ་གདམས་པའི་དོན་འདིར་བསྟན་པར་བྱའོ། །ཞེས་པས་སོ། །ཞེས་དང་པོའི་བསྡུས་པའི་
དོན་ལྔ་པའི་ནང་དོན་དང་པོ་ཐབས་ཀྱི་གནད་བླ་མའི་ཞལ་ལས་བྱུང་བར་བསྟན་ནས། ད་ནི་ནང་དོན་གཉིས་
པ་བླ་མ་མཚན་ཉིད་དང་ལྡན་པ་བརྟེན་པས་འགྲོ་བ་དེ་ཁམས་གསུམ་དུ་མི་ལྡོག་པར་བསྟན་པ་ནི། མཚན་
ཉིད་རྫོགས་པའི་བླ་མ་ཡིས། །ཞེས་པ་ལ་སོགས་པས་བསྟན་ཏེ། དེ་ཡང་མཚན་ཉིད་ཅེས་པས་མ་འོངས་པའི་
དུས་ཀྱི་རྗེས་སུ་འཇུག་པས་བླ་མ་རྒྱུད་ལ་མཁས་པས་ཚིག་ལྷད་མེད་པ་དང༌། དོན་ལ་འགྲུས་མེད་པར་སྟོན་
ཤེས་པ་དང་། དོན་ལ་མཁས་པས་ཡལ་བའི་ཚད་ལ་མཁས་པ་དང༌། བརྡའ་དོན་དབྱེར་མེད་ལ་མཁས་པས་
དོན་རང་ཐོག་ཏུ་ཕེབས་ པའོ། །དེ་ཡང་འདི་ནས་ཡངས་ཤིང་རྒྱུད་ལ་མཁས་པ་དང༌། གོམས་ཤིང་སྒྲུབ་
ཐབས་ལ་མཁས་པ་དང༌། རྟོགས་ཤིང་ལྟ་བ་ལ་མཁས་པ་དང་། ཉམས་སུ་བླང་ཞིང་ཉམས་མྱོང་ལ་མཁས་
པའོ། །དེ་བཞི་དང་ལྡན་པ་ལ་བླ་མའི་མཚན་ཉིད་རྫོགས་པ་ཞེས་བྱའོ། །བླ་མ་ནི་རྩ་བ་དང་། ཡན་ལག་
གཉིས་སོ། །གནད་ལ་ནི་དད་པ་དང་ལྡན་པའི་སྐལ་ལྡན་བརྟེན་ནས་གྲོལ་བ་ལ་གསུམ་སྟེ། དབང་པོ་རབ་
བླ་མས་བསྟན་པའི་ཚེ་མཐོང་བ་ཙམ་གྱིས་སྐད་ཅིག་མ་དང་པོ་ལ་གྲོལ་ལ། འབྲིང་པོས་བསྟན་པ་དེ་ཤེས་ཏེ་
ཤེས་པ་ཙམ་གྱིས་སྐད་ཅིག་མ་གཉིས་པ་གྲོལ་ལ། ཐ་མས་བསྟན་པ་གོ་བ་ལ་བརྟེན་ནས། གོ་བ་ཙམ་གྱིས་
སྐད་ཅིག་མ་གསུམ་པ་ལ་གྲོལ་བའོ། །དེ་ལྟར་ཀྱང་འཇམ་དཔལ་སྒྱུ་འཕྲུལ་དྲ་བ་ལས། །སྐད་ཅིག་གཅིག་
གིས་བྱེ་བྲག་ཕྱེད། །ཅེས་པ་དང༌། སྐད་ཅིག་ གཅིག་ གིས་རྫོགས་སངས་རྒྱས། །ཞེས་པས་སོ། །དེ་ཡང་
163

བི་མ་སྙིང་ཐིག
དབང་པོའི་འགྱུར་དག་གིས་གང་ཟག་སུ་ཡང་རུང་བའི་སྙིང་ལ་བླ་མས་གནད་འདི་བཅུག་ནས་བསྟན་པ་ཙམ་
གྱིས་མཐོང་ལ་མཐོང་བས་ཤེས་ལ། ཤེས་པས་གོ་བས་ན། གང་ཟག་དེ་གསུམ་ཀ་ཡང་དག་པར་ངེས་པ་རྙེད་
ལ༑ དཔེར་ན་བརྒྱལ་ནད་ཅན་གྱི་ནད་ལངས་པས་སྐད་ཅིག་མར་དྲན་མེད་འགྱུར་བ་ལྟར་དབང་པོ་རབ་གྲོལ།
ཡང་དཔེར་ན་དྷ་སེང་གི་ཁུ་བ་འཐུང་བས་སྐད་ཅིག་མ་གཉིས་པ་ལ་དྲན་པ་མེད་པར་འགྱུར་བ་ལྟར། འབྲིང་
པོ་རྣམས་སྐད་ཅིག་མ་གཉིས་པ་ལ་གྲོལ་ལ། དཔེར་ན་སྨྱོ་པས་དུག་འཐུངས་པས་སྐད་ཅིག་མ་གསུམ་པ་ལ་
དྲན་པ་མེད་པར་འགྱུར་བ་ལྟར། ཐ་མ་རྣམས་སྐད་ཅིག་མ་གསུམ་པ་ལ་གྲོལ་བར་ངེས་སོ། །དེས་ནི་གནད་
བསྟན་པ་ཙམ་ལ་བརྟེན་ནས་གོམས་མ་དགོས་པར་གྲོལ་བར་ན། ཁམས་གསུམ་དུ་མི་ལྡོག་པ་ནི། དཔེར་ན་
འཆི་བར་ངེས་པ་སླར་ལྡོག་པ་མེད་པ་ལ་བཞག་པའོ། །ཞེས་ནང་དོན་གཉིས་པ་བླ་མ་མཚན་ཉིད་དང་། ལྡན་
པ་བརྟེན་པས་འགྲོ་བ་དེ་ཁམས་གསུམ་དུ་མི་ལྡོག་པར་བསྟན་ནས། ད་ནི་ནང་དོན་གསུམ་པ་ཡང་དག་པའི་
གནད་ཀྱིས་གྲོལ་ཞེས་ཐ་སྙད་དུ་བསྟན་པ་ནི། གང་མ་ཤེས་པ་ན་ཤེས་པ་ལ་སོགས་པས་བསྟན་ཏེ། གང་
ཞེས་སྣང་བ་རང་སར་བཞག་ནས་མ་ཤེས་པ་སྟེ་བློས་མ་བསྒྱུར་བ་ཉིད། དེ་ཉིད་དབང་པོས་ཚུར་མ་བཅད་
པར་རང་སར་བཞག་པ་དང་དེ་ལས་འགྲོ་ས་གཞན་མེད་དོ། །ཐ་མལ་ལྟ་བུ་འགྲོ་བའི་རྟོག་པ་ལ་མ་གྲོལ་བ་
ལྟར་སྣང་ཡང་སེམས་མེད་པ་ལྟར་ཞེས་པས་སོ། །མ་བལྟས་པ་ནི་ཞེས་པ་དེ་ཉིད་ལ་ཕྱོགས་དང་གཏད་མེད་
པས་ནི། བླ་མའི་གདམས་པའི་མཆོག་སྟེ། དེ་ལ་མིང་དུ་བཏགས་ལ་གཏད་མེད་ཀྱི་སེམས་ཉིད་གཏད་མེད་
དུ་གྲོལ་བ་ཞེས་བྱའོ། །དེ་ལྟ་བུའི་གནད་དེ་ལ་སྔར་འདྲིས་ཀྱི་མི་ཕྱིས་མཐོང་བ་ཙམ་གྱིས་ཤེས་པ་དང་འདྲ་སྟེ།
ད་བསྐྱར་ནས་འདྲིས་པ་ཅི་ཞིག་བྱ་སྟེ། ཡེ་གྲོལ་ལ་བསྐྱར་གཞི་མེད་པའི་གནད་དེ། དེ་ལ་མིང་དུ་བཏགས་ན།
རྟེན་མེད་ཀྱི་རིག་པ་ཙེན་མིན་དུ་གྲོལ་བ་ཞེས་བྱའོ། །དེ་ཤེས་པ་ཙམ་ལས་དེ་གྲོལ་མི་དགོས་པའི་གནད་ཡིན་
པས་ན། དེ་ཉིད་ལ་གོམས་པས་ནི་མཐོང་བས་བདེ་ལ་ཤེས་པས་སྟོང་པས་སྟོང་པ་ན། དེ་ཉིད་ལ་མིང་དུ་
བཏགས་ན་གདིང་དང་ལྡན་ཞིང་ཁམས་གསུམ་དུ་མི་ལྡོག་པའི་རྣལ་འབྱོར་པ་ཞེས་བྱའོ། །དེ་ལ་གོམས་མི་
དགོས་པས་སེམས་ཉིད་མེད་པས་མཐོང་བ་ཙམ་གྱིས་རང་གི་རིག་པ་ལས་གྲོལ་ས་མེད་དོ། །ཞེས་དེ་དག་
གིས་བསྡུས་པའི་དོན་ལྔ་པ་ཐབས་ཀྱི་འཇུག་པ་ཁྱད་པར་ཅན་བླ་མ་དྲིན་ཅན་ལ་བརྟེན་ནས་འབྱུང་བར་
བསྟན་པ་ལ་ནང་དོན་གསུམ་དུ་བྱས་ནས་བསྟན་ནས། ད་ནི་སེམས་ཀྱི་དམིགས་དང་པོའི་སྤྱི་དོན་དྲུག་པ་
ཡལ་ས། དུས་གནད་ལ་བརྟེན་ནས་ལྟ་སྒོམ་ཡིད་ལ་བྱེད་པ་ལས་འདས་པར་བསྟན་པ་ལ་ནང་དོན་གཉིས་
164

མན་ངག་ངེས་པའི་ཁ་བྱང་སོགས།
ཀྱིས་བསྟན་པའི་དང་པོ་གནད་མཐོང་བའི་འགྲོ་བ་རྣམས་སླར་ཁམས་གསུམ་དུ་མི་ལྡོག་པའི་དཔེ་དང་བཅས་
པ་ནི། གང་ལས་བྱུང་བ་གང་བྱུང་ནུབ། །ཅེས་པ་ལ་སོགས་པས་བསྟན་ཏེ། གང་ལས་བྱུང་ན་གནད་ཤེས་པ་
ལས་བྱུང་བས། རྣམ་པར་རྟོག་པ་གློ་བུར་བ་གང་བྱུང་བ་ཆོས་ཉིད་ཀྱི་ཀློང་དུ་ནུབ་པའོ། །དེ་ཡང་ཆོས་ཉིད་དེ་
གང་ལས་སྐྱེས་པ་རྟོག་པ་ཐ་དད་པ་འགགས་པས་མི་ཤེས་སོ། །དེ་ཅིས་མི་ཤེས་ཞེ་ན། དུས་ཕྱིས་རྟོག་པ་གློ་
བུར་བ་རྣམས་འགགས་པ་ནི་རྒྱུ་རང་དག ཡལ་རྐྱེན་རང་འགགས། ཡལ་ས་ལ་ལྟོས་ཟད་པ་དམིགས་མེད་
།དེ་ལྟར་ཤེས་པས་
གཞི་མེད་པའི་སེམས་དེས་རིག་པ་ནི་རྩ་མེད་རིས་མེད་པའི་སེམས་རྣམ་པར་དག་གོ 
ཁམས་གསུམ་དུ་ལྡོག་པ་མེད་ཅིང་དམིགས་གཏད་རྗེས་མེད་པའི་སེམས་ཉིད་རང་སར་ཡལ་བ་ནི། དཔེར་ན་
སྐྱེས་བུ་སྒྱུ་རྩལ་མཆོག་དང་ལྡན་པ་ཞིག་གིས་གནམ་དུ་མདའ་འཕངས་པས་སླར་ལྡོག་པ་མེད་ཅིང་།
དམིགས་པའི་འབེན་མེད་ལ། རྗེས་དང་གཏད་ས་མེད་པ་དང་། ཡུལ་མེད་པར་ཟང་ཐལ་བ་བཞིན་དུ་རིག་པ་
ཉིད་གཞི་ལ་ཐིམ་པས་འཕྲལ་རྐྱེན་གློ་བུར་གྱི་རྟོག་པ་རྣམས་འདིར་སོང་གི་གཏད་མེད་ལ། སེམས་ཉིད་
ཕྱོགས་དང་རིས་མེད་པར་ཡལ་བའོ། །དེ་ཡང་དངོས་པོ་ལ་ལྡོག་པ་མེད་པས་སྟོང་པ་རིས་མེད། དེ་ཉིད་
གནས་སྐབས་སུ་ནམ་མཁའ་ལས་གར་ཡང་སོང་བ་མེད་པས་དངོས་མེད་ཟང་ཐལ། དེ་ཉིད་ནམ་མཁའ་ལ་
ཡང་གནས་པ་མེད་ལས་ལ་ཡང་ལྟུང་བ་མེད། སིངྒ་ལའི་མདའ་བར་སྣང་ལ་རླུང་གིས་བཏེག་ནས་འབབ་པ་
མེད་པ་བཞིན་ནོ། །གྲོལ་བ་ཡལ་བའི་ཚད་ཤེས་པའི་སེམས་འདི་དེ་ལའང་ནི་སྐྱེས་བུ་སྒྱུ་རྩལ་དང་ལྡན་པས་
སིངྒ་ལའི་མདའ་གནམ་དུ་འཕངས་པ་དེ་དང་མཚུངས་སོ། །ཞེས་ནང་དོན་དང་པོ་གནད་མཐོང་བའི་འགྲོ་བ་
རྣམས་ཁམས་གསུམ་དུ་མི་ལྡོག་པའི་དཔེ་དང་བཅས་པ་བསྟན་ནས། ད་ནི་ནང་དོན་གཉིས་པ་དེ་ལྟར་གནད་
མཐོང་ཞིང་ཤེས་པ་ཙམ་གྱིས་ལྟ་སྒོམ་འབད་པ་ལ་མ་བརྟེན་པར་རང་གྲོལ་བར་བསྟན་པ་ནི། དེ་ཡང་སེམས་
ཀྱི་རྒྱུ་ཡེ་ནས་སྟོང་པར་གནས་པས་གང་ཤར་ཅིར་སྣང་ཡང་རང་གནས་བདེ་བ་ཆེན་པོ་ལས་མ་འདས་པའོ། །
སེམས་ཀྱི་རྒྱུ་མེད་པའི་ཕྱིར། ཕྱི་སྣང་རྐྱེན་ཐ་དད་པ་དེ་ཉིད་ལ་གཏད་པ་ཙམ་གྱིས་རང་སར་ཡལ་བས།
འགག་པའི་ཆོས་ཉིད་ལ་ཡིད་ཆེས་པའོ། །དེའི་ཕྱིར་ན་སེམས་ཀྱི་འབྲས་བུ་འཁོར་འདས་གཉིས་རང་སར་
གྲོལ་བས་མཐོང་སྣང་དུས་གཅིག་ལ་འགག་པའོ། །དེ་ལ་མིང་དུ་བཏགས་ན་འཁོར་འདས་གཉིས་དུས་
གཅིག་ལ་ཁྱེར་བས་འཁྲུལ་པས་སྣང་བ་དུས་གཅིག་ལ་ཆོད་པའི་ལྟ་བ་ཞེས་བྱའོ། །དེ་ལ་གོམས་པ་མི་དགོས་
པས། གནད་དེ་མཐོང་བ་ཙམ་གྱིས་ཤེས་ལ། ཤེས་པ་ཙམ་གྱིས་གྲོལ་བས་ན། སྒོམ་པ་བཞག་སར་གནས་ལ།
165

བི་མ་སྙིང་ཐིག
གནས་སར་སྟོངས་པ་ཞེས་བྱའོ། །དེ་གང་ལས་བྱུང་ན་ཐོག་མ་ལུས་ངག་ཡིད་ཀྱི་རྒྱུ་རྐྱེན་ལ་བརྟགས་པས།
སེམས་ཀྱི་འཇུག་པ་ཁྱད་པར་ཅན་སྐྱེས་བས་ན། དེ་ལ་རྒྱུན་དུ་སྤྱོད་པས་ན་སྤྱོད་པའོ། །དེ་དག་གིས་ནི་སྤྱི་
དོན་ཐ་མ་ལ་གཉིས་སུ་བྱས་ནས་བསྟན་ཏོ། །སེམས་ཀྱི་ངོ་བོ་ངེས་ཚིག་དབྱེ་བ་གོང་དུ་བསྟན་ཏོ། །དམིགས་
ནི་བསལ་བར་བྱེད་པའོ། །དང་པོ་ནི་གྲངས་ཀྱི་གནས་ཏེ་ཐོག་མའོ། །བསྡུས་པ་ནི་སྤྱི་དོན་དྲུག་གིས་བསྟན་
པའོ། །བསམ་པ་ནི་འདས་མ་འོངས་ད་ལྟའི་འོ། །གང་ནས་བྱུང་རྒྱུ་མེད་པས་སྟོང་དག །འབྲས་བུ་མེད་པས་
བསྐྱར་མེད་ཡེ་གྲོལ་ལོ། །དེ་ཡང་སྣང་ཤེས་སྔ་ཕྱིའི་བར་དུ་ངོས་བཟུང་བས་བློ་མ་བུའི་སྟོབས་མེད་ལ། རྟོག་
པ་སྔ་ཕྱིའི་བར་དུ་ངོས་བཟུང་བས་ལས་དང་བག་ཆགས་ཀྱི་གཞི་སྟོངས། ཆོས་ཉིད་སྔ་ཕྱིའི་བར་དུ་ངོས་
བཟུང་བས། འཁོར་འདས་གཉིས་ཀྱི་ལྟོས་ཟད། རྒྱུ་རྐྱེན་གཉིས་ཀྱི་བར་དུ་ངོས་བཟུང་བས། ལྟ་སྒོམ་སྤྱོད་པ་
འབྲས་བུ་ལ་རག་མ་ལུས། བློ་སྔ་ཕྱིའི་བར་ཏུ་ངོས་བཟུང་བས་བྱ་བྲལ་སོ་མའི་ལམ་བསལ། འཁྲུལ་པ་སྔ་
ཕྱིའི་བར་དུ་ངོས་བཟུང་བས་སྣང་རྐྱེན་ཐ་དད་པ་ཆོས་ཉིད་ལས་འགྲོ་ས་མེད་པའོ། །དེ་ལྟར་རང་བཞིན་སྟོང་
པ་ལ་བལྟས་པས་འཁོར་འདས་གཉིས་དུས་གཅིག་ལ་མཐོང་ལ་སྣང་བ་སྟོང་པ་ལ་བལྟས་པས་ཆོས་དང་ཆོས་
མིན་གྱི་རྩ་བ་མཐོང་ལ། ངོ་བོ་སྟོང་པ་ལ་བལྟས་པས་ལྟ་སྒོམ་རྣམས་ཀྱི་སྲོག་དུས་གཅིག་ལ་ཆོད་པའི།
བསྟན་པ་སྟེ་ཞེས་པ་ནི། སེམས་ཀྱི་དམིགས་པ་དང་པོ་ལ་བསྡུས་པའི་དོན་དྲུག་བསྟན་པ་ནི་འགྲོ་བ་དྲུག་གི་
ལམ་བསམ་པ་ནས། ཡེ་ཤེས་དྲུག་རང་ལུགས་སུ་འཆར་བ་ལ་དགོངས་པའོ། །དེ་ཡང་དེ་དག་རིམ་གྱིས་
བསྒོམས་པས་བསླབ་བྱ་དང་པོ་སྲིན་མོ་བུ་སྟོར་བ་ལྟ་བུའི་བསླབ་བྱས། ལུས་ངག་ཡིད་ཀྱི་གཞི་སྦྱངས་ནས་
ཆོས་ཉིད་ཀྱི་བྱུང་ཁུངས་བཙལ་བ་སྟེ། དོན་གྱི་ལུགས་གཉིས་སུ་བསྟན་ཏེ། བསླབ་བྱ་ལམ་དུ་འཁྱེར་བས་
ཤེས་པ་རྒྱུད་ལ་འཆར་གནད་ཤེས་པས་ཁམས་གསུམ་གྱི་གཞི་སྟོངས་པས། འཁོར་འདས་གཉིས་དུས་
གཅིག་ལ་འགག་པའི་ལུགས་དང་གཉིས་སུ་བྱས་པས་ནི། འདི་ནས་གང་ཟག་གཉིས་དུས་གཅིག་ལ་གྲོལ་
བར་བསྟན་པའོ། །དེ་ལ་དགའ་བ་ནི་ལུས་ངག་ཡིད་ལ་བདེ་བ་ཁྱད་པར་ཅན་སྐྱེས་པས་རྟོགས་པས་བདག་
བསྒྲལ། དེ་ཉིད་ལ་ཤེས་རབ་ཁྱད་པར་ཅན་གྱིས་སྤྱི་དང་རང་གི་མཚན་ཉིད་ལ་དབང་ཐོབ་པས། ཐུགས་རྗེས་
གཞན་བསྒྲལ་བའོ། །རྡོ་རྗེ་ནི་དེ་ལྟར་རྟོགས་པས་དུས་གསུམ་སྐྱེ་ཤི་མེད་པའི་དོན་ལས་མི་འདའ་བའོ། །
དགོངས་པ་ནི་ཐུགས་ཀྱི་བཞེག་པ་དང༌། རྟོགས་པ་དམ་པ་ཉིད་འདིར་ངེས་པར་གནད་དུ་ཕབ་པའོ། །རྣམ་
པར་བཤད་པ་སློབ་དཔོན་དགའ་རབ་རྡོ་རྗེའི་དགོངས་པ་ཉིད་ཀྱི་བྱེ་མ་ལ་མུ་ཏྲས་རྣམ་པར་བཤད་པ་སྟེ།
156

མན་ངག་ངེས་པའི་ཁ་བྱང་སོགས།
སེམས་ཀྱི་དམིགས་དང་པོ་བསྟན་པའོ། །སྤྱི༔ རྒྱ་རྒྱ་རྒྱ། ས་མ་ཡ། གཏེར་ནས་གཏེར་དམ་པ་ཉིད་དུ་བཙས་
པའོ། །དཔལ་སྔགས་སྲུང་གི་རྒྱལ་མོ་ལ་གཏད་དོ། །
ད་ནི་སེམས་ཀྱི་དམིགས་གཉིས་པ་རྣམ་པར་བཤད་པར་བྱའོ། །དུམ་བུ་གཉིས་པ་རྣམ་རྟོག་གཅོད་པའི་སྤུ་གྲི་
ལ་དོན་དྲུག་སྟེ། སྤྱི་དོན་དང་པོ་མེད་སྣང་རང་དག་པས་འཁོར་འདས་ཀྱི་ལམ་ཟད་པ་གཏན་ཚིགས་དང་
བཅས་ཏེ་བསྟན་པ་དང་། སྤྱི་དོན་གཉིས་པ་སེམས་ཀྱི་བྱུང་ས་བཙལ་བ་འཁོར་བའི་གཞི་སྟོངས་པར་བསྟན་
པ་དང་། གསུམ་པ་ལུས་སེམས་ཀྱི་འབྲེལ་པ་བརྟག་པ་ཁྱད་པར་ཆོས་ཉིད་ཀྱི་སྐྱོན་ཡོན་རིག་པས་སྒྲུབ་པ་
བསྟན་པ་དང་། བཞི་པ་ཡིན་ཚུལ་སྟོང་པ་ངོས་བཟུང་པ་གོལ་ས་དགག་པར་བསྟན་པ་དང༌། སྤྱི་དོན་ལྔ་པ་
ལུས་ངག་ཡིད་གློད་པ་ལས་སེམས་ཀྱི་ཡལ་ས་ངོ་ཤེས་པར་བསྟན་པ་དང་། དྲུག་པ་གློད་པའི་གནད་དམ་
ཚད་བསྟན་པའོ། །དེ་ལ་སྤྱི་དོན་དང་པོ་མེད་སྣང་རང་དག་པས་འཁོར་འདས་ཀྱི་ལམ་ཟད་པ་གཏན་ཚིགས་
དང་བཅས་ཏེ་བསྟན་པ་ལ། ཡན་ལག་གི་དོན་གསུམ་གྱིས་བསྟན་པའི་དང་པོ། ལུས་སེམས་ཀྱི་འབྲེལ་པ་
བརྟག་པ་གཏན་ཚིགས་ཀྱིས་གྲུབ་པར་བསྟན་པ་ནི། གང་གི་ལུས་ཀྱི་དངོས་པོ་དག །ཅེས་པ་ལ་སོགས་པས་
བསྟན་ཏེ། དངོས་པོ་གང་གིས་ན་སེམས་དང་འབྲེལ་པ་ཡོད་ཅེ་ན། ལུས་ཀྱི་ངོ་བོ་ཕུང་པོ་ཁམས་དང་སྐྱེ་
མཆེད་ དུ་མ་ཚོགས་པའོ། །ངེས་ཚིག་ནི་འཁོར་བའམ། འཇོག་པའམ། ལས་པའམ། གཅིག་ཏུ་མི་གནས་
པའི་ཕྱིར་ན་ལུས་ཞེས་བྱའོ། །དེ་གང་ལུས་ལ་སྔར་གྱི་ལུས་ལ་འབྱུང་བ་བཞི་རྡུལ་ཕྲ་རབ་དང་བཅས་པ་
ལ་ལུས་ནས་ད་ལྟའི་ལུས་འདི་སྔར་གྱི་ལུས་མིན་པར་ངོ་ཤེས་པ་དང་། ཕྱིས་ཀྱང་གནད་མ་ཤེས་ན་ལུས་འདི་
མིན་པ་ལེན་པས། ད་ལྟའི་འདི་ལུས་ནས་འགྲོ་བས་ན་ལུས་ཞེས་བྱའོ། །དབྱེ་བ་ནི་བཞི་སྟེ། རིན་པོ་ཆེ་
གསང་བའི་ལུས་ཆོས་སྐུ་ལོངས་སྐུ་སྤྲུལ་སྐུ་འདུས་པ། ཡེ་ཤེས་སྒྱུ་མའི་ལུས་ལོངས་སྐུ་ལ་ཡོད་ལ། ཡང་ན་
རིན་པོ་ཆེ་ཆོས་སྐུ་ཡིན་ཏེ། ཡེ་ཤེས་སྒྱུ་མ་གཟུགས་སྐུ་ཉིད་དོ། །རྣམ་རྟོག་བག་ཆགས་ཀྱི་ལུས་ནི་འགྲོ་བ་
རྣམས་ལ་ཡོད་པའོ། །རྣམ་པར་རིག་ཙམ་གྱི་ལུས་ནི་འགོག་པ་དང་། གཟུགས་མེད་པ་ཁ་གཅིག་ལ་ཡོད་དོ། །
རྣམ་རྟོག་བག་ཆགས་ལ། རིག་བྱེད་འོད་ཀྱི་ལུས་འོད་གསལ་གྱི་ལྷ་རྣམས་ལ་ཡོད། ཤ་ཁྲག་རང་ག་མ་རྡོས་
བཅས་ཀྱི་ལུས་འགྲོ་བ་མི་དང་བྱོལ་སོང་རྣམས་ལ་ཡོད་ལ། དྲན་པ་རྗེས་འབྲང་གི་ལུས་ཡི་དྭགས་ཕལ་པ་
རྣམས་ལ་ཡོད་ལ། རྣམ་པར་ཤེས་པ་ཙམ་གྱི་ལུས་གཟུགས་མེད་པའི་ལྷ་རྣམས་ལ་ཡོད་དོ། །སྡུག་བསྔལ་
ཉེར་ལེན་གྱི་ལུས་དམྱལ་བ་རྣམས་ལ་ཡོད། འགྱུ་བ་ཡིད་ཀྱི་ལུས་སྲིད་པ་བར་མ་དོའི་འགྲོ་བ་མཁའ་ལ་རྒྱུ་
161

བི་མ་སྙིང་ཐིག
བའི་ཡི་དྭགས་ཕལ་པ་ལའང་ཡོད། །དེ་དག་གི་མཚན་ཉིད་དང་ཚད་ལ་སོགས་པ་ནི་འདིར་མ་སྤྲོས་སོ། །དེ་
དག་གི་དངོས་པོ་ནི་སོ་སོ་ལ་རེ་རེ་གནས་ཏེ་འདིར་མ་སྤྲོས་ལ། འདིར་ཤ་ཁྲག་རང་ག་མའི་ལུས་འབྱུང་བ་ཕྲ་
རགས་ཀྱི་དངོས་པོ་རྡུལ་ཕྲ་རབ་ཡན་ལག་དང་བཅས་པ་རྣམས་ཏེ། ས་ཆུ་མེ་རླུང་གིས་བསྡུས་པ་དག་ཡིན་
པས་ན། དེའི་རྒྱུ་ཕ་མའི་བྱང་སེམས་ཏེ། ཕས་རྒྱུ་བྱས་པས་སྲིད་པའི་གཞིར་སོང་ལ། མས་རྐྱེན་བྱས་པས་
འབྱུང་བ་བཞི་གཅིག་ཏུ་འདུས་སོ། །དེ་ཡང་འགྲོ་བའི་ལུས་མི་འདྲ་བ་ཐ་དད་པ་ནི་རྒྱུ་མི་གཅིག་སྟེ། ཕ་མི་
འདྲ་བས་བསྐྱེད་པ་དང༌། རྐྱེན་མི་འདྲ་བས་གཅིག་པ་མེད་པ་ནི། ཁ་དོག་དང་དབྱིབས་ལ་སོགས་པ་མི་འདྲ་
བའི་ཕྱིར་རོ། །ལུས་མི་གཅིག་པ་བཞིན་སེམས་མི་གཅིག་པ་ནི་མ་ཡིན་ཏེ། དཔེར་ན་རྫ་མཁན་གྱི་འཁོར་
ལོས་རྫའི་བྱེ་བྲག་དཔག་ཏུ་མེད་པ་བྱས་པས་རྫ་ཙམ་དུ་གཅིག་ཀྱང་དབྱིབས་དང་ཁ་དོག་མི་གཅིག་པ་བཞིན་
དུ༔ ལུས་ཀྱང་ལུས་ཙམ་དུ་གཅིག་ཀྱང་ཡང་དག་པར་བརྟགས་ན་མི་འདྲའོ། །རྫ་མི་འདྲ་ཡང་ནང་གི་ནམ་
མཁའ་ནི་མཚན་ཉིད་གཅིག་ཅིང་ཁྱད་པར་མེད་པས་ན། སེམས་གཅིག་ངོ་བོ་ལས་འདས་པ་མེད་པས་ན།
ལུས་སེམས་ཉིད་རྒྱུ་མི་གཅིག་པས་རྒྱུ་བདག་ཉིད་གཅིག་པའི་འགྲེལ་པ་ཡང་མེད་དོ། །འོ་ན་སེམས་ཅན་ལ་
བསམ་པ་ཐ་དད་པར་འོང་བ་ཅི་ཞེ་ན། རྫ་འི་དབྱིབས་དང་ཆེ་ཆུང་གིས་ཕྱེ་པ་དང་འདྲ་ལ། དེ་ཡང་སྣོད་ཀྱིས་
བཅུད་ལ་སྐྱབས་པས་དེ་ལྟར་བྱུང་བ་ཡིན་ལ། དེའི་གནད་ཀྱིས་དྲན་བསམ་གྱི་འཁོར་ལོ་གློ་བུར་གྱི་རྟོག་པ་
ཡིན་པས་སོ། །དེའི་ཕྱིར་ན་སེམས་ལས་ལུས་མ་བྱུང་སྟེ། ལུས་དངོས་པོ་ཡོད་པས་སོ། །སེམས་སྟོང་པའི་
མཚན་ཉིད་གང་དུ་ཡང་མ་གྲུབ་པས་སོ། །དེ་བཞིན་དུ་སེམས་སྟོང་པ་གཞི་མེད་པས་སྔ་བར་ལྡོག་པའི་རྟེན་
མེད་ལ། རྩ་བ་མེད་པས་འབྱུང་བས་བཅིངས་པའི་ལུས་ལ་ཆགས་པའི་རྟེན་མེད་པའི་ཕྱིར་ན། ལུས་ལས་
སེམས་མ་བྱུང་ལ། སེམས་ལས་ལུས་བྱུང་བ་མིན་ཏེ། དེ་ལྟར་ལུས་སེམས་ཀྱི་འབྲེལ་པ་མེད་པ་དེའི་ཕྱིར་དེ་
སྔ་བར་མི་ལྡོག་ལ། ཕྱི་མ་རང་ཡལ་བ་དང་། ད་ལྟ་སྟོང་སར་སྟོང་པས། འགག་སར་འགག་པའོ། །གཏན་
ཚིགས་དེའི་ཕྱིར་ན་ལུས་ལས་ཀྱང་སེམས་དེ་ཉིད་ཅི་སྟེ་འབྱུང་། སེམས་རྒྱུ་མེད། སྟོང་པ་ཡེ་ནས་དག་པའི་
ཕྱིར་ན། བསྒྲུབ་བྱ་འདི་ཡིན་ཞེས་པ་དང༌། སྤང་བྱ་འདི་ཡིན་ཞེས་པ་གྲུབ་མཐས་བཅིངས་པ་ལས་མ་རྟོགས་
པ་གང་ཡང་མེད་པར། དེས་ན་ལུས་སེམས་འབྲེལ་པ་མེད་པར་དེ་ནི་ཆོས་ཉིད་ཞེ་འདོད་དང་བྲལ་བར་ངས་
རིག་པས། འཁོར་བའི་གཞི་སྟོངས་པས་མྱ་ངན་འདས་པའི་ཁུངས་འགགས་པའོ། །ཞེས་དམིགས་གཉིས་
པའི་བསྡུས་དོན་དང་པོའི་ནང་དོན་དང་པོ་ལུས་སེམས་ཀྱི་འབྲེལ་པ་བརྟག་པ་གཏན་ཚིགས་དང་བཅས་ཏེ་
168

མན་ངག་ངེས་པའི་ཁ་བྱང་སོགས། །
བསྟན་ནས། ད་ནི་ནང་དོན་གཉིས་པ་བསླབ་བྱ་དཔེ་དང་བཅས་པ་ལ་བརྟེན་ནས་ལམ་ལ་ཟད་པས་བགྲོད་
སྦྱང་གི་གཞི་སྟོངས་པར་བསྟན་པ་ནི། བསླབ་བྱ་དཔེ་དང་བཅས་པ་ལས། ཞེས་པ་ལ་སོགས་པས་བསྟན་ཏེ།
བསླབ་བྱ་ཞེས་པ་ནི་གཉིས་པ་དྲན་པ་ཁུངས་གཅོད་ཀྱི་བསླབ་བྱ་ལ་བརྟེན་ནས་ཆོས་ཉིད་ཀྱི་བབས་བལྟས་
པས། དོན་རང་ངོ་ལ་འབེབས་པ་ནི། དཔེར་ན་ཁྱུང་གཤོག་པ་རྫོགས་པ་ལྟ་བུའི་བསླབ་བྱས་བྱ་བྱེད་འབད་
རྩོལ་མེད་པར་བསྟན་ཏེ། དེ་ཡང་གྲོལ་བའི་དཔེ་ནི་རྒྱལ་པོའི་གཉའ་ལས་གྲོལ་བ་ལྟ་བུའོ། །དེ་ཉིད་དང་
བཅས་པས་སེམས་ཀྱི་བབས་བལྟས་པས། ངོ་བོ་གཅེར་མཐོང་བས་གནད་དང་བྲལ་བའི་རྣལ་འབྱོར་པ་ཞེས་
བྱའོ། །འདིའི་དུས་ན་སྐྱོན་ཐམས་ཅད་ཆོས་ཉིད་ཀློང་དུ་ཐིམ་ལ་ཡོན་ཏན་ཐམས་ཅད་གཞི་རྫོགས་སུ་ཤར་
བས། ལུས་རང་གྲོལ་བས། རྡུལ་དང༌། རྡུལ་ཕྲན་གྱི་ལྟོས་ཟད་པ་དང་། ངག་རང་གྲོལ་བས་བརྗོད་པ་ཚིག་
གི་གཞི་ སྟོངས་པ་དང༌། སེམས་རང་ གྲོལ་བས་མཚན་ཉིད་རྩ་ མེད་གཞི་མེད་དུ་རིག་པས། སྐུ་ གསུམ་
བཅིངས་པ་ལས་གྲོལ་བ་སྟེ། འདི་ལྟ་བུའི་གནད་ཤེས་པས་ནི་ལུས་དང་སེམས་ཀྱི་ལྡོག་མཚམས་འབྲེལ་བ་
མ་བརྟགས་པ་སྟེ། དེ་ཉིད་སྔོན་དུ་འབྲེལ་བརྟགས་པའི་གནད་ཀྱིས་དྲན་པའི་ཁུངས་རང་འགགས་པས་སྟོར་
བས། ཕྱིས་རྙེད་པའི་གནས་མེད་དོ། །དེས་ན་དམིགས་པ་རང་ཆོད་པས་འགྲོ་བའི་ལམ་རྡུགས་སླར་ལྡོག་
པའི་གཞི་མ་རྙེད་དེ། ཕྱིས་སེམས་འགྲོ་བའི་ལམ་ཟད་པས། འགྲོ་བྱ་དང་འགྲོ་བྱེད་མེད་པ་ལྟ་བུ་སྟེ། དེས་ནི་
གང་ཤར་ཆོས་ཉིད་ལས་མ་གཏོགས་པ་གཞན་མེད་པས་སོ། །དེའི་ཕྱིར་ན་འགྲོ་བའི་ལམ་མེད་པས་གྲོང་
ཁྱེར་གྱི་མཐའ་ཡང་དག་པར་སུས་ཀྱང་མི་ཤེས་པ་ལྟར། རྟོགས་པས་བདག་བསྒྲལ་བས་འདས་པ་ལ་ཡང་
དག་ཏུ་འཛིན་པ་ལས་བློ་ལོག་པའོ། །གཏན་ཚིགས་དེའི་ཕྱིར་ན་བསྒྲོད་པ་བློ་རིམ་གྱི་ལམ་མེད་པའི་ཕྱིར།
སྦྱང་བྱ་བློའི་གེགས་བསལ་བས་ཡེ་ཤེས་ཙམ་དུ་འཛིན་པ་ཡང་མེད་དོ། །ཞེས་ནང་དོན་གཉིས་པ་བསླབ་བྱ་
དཔེ་དང་བཅས་པ་ལ་བརྟེན་ནས་ལམ་ཟད་པས་བསྒྲོད་སྦྱང་གི་གཞི་སྟོངས་པར་བསྟན་ནས། ད་ནི་གསུམ་པ་
སེམས་མེད་པའི་མཚན་ཉིད་ཤེས་པས་འཁོར་འདས་དུས་གཅིག་ལ་འགག་པར་བསྟན་པ་ནི། རྣལ་འབྱོར་པ་
གང་གི་སེམས་མེད་པའི་དོན་ལ་གནས་ན། འཁྲུལ་པའི་ཡུལ་དུས་གཅིག་ལ་འགགས་པས་ན། དེའི་ཕྱིར་
སེམས་མེད་པའི་གནད་ཀྱིས་སངས་རྒྱས་དང་སེམས་ཅན་མེད་པའི་ཕྱིར་སྣང་བ་ཡང་མེད་པར་མཁས་པ་སྟེ་
བརྡ་ལ་མཁས་པས་ཚིག་གི་རྟོག་དཔྱོད་ལས་འདས། དོན་ལ་མཁས་པས་གཞི་དང་རྩ་བ་རང་གྲོལ་བར་གང་
ཟག་སུས་ཤེས་པ་ནི། འདི་ལྟར་སྣང་གྲགས་ཀྱི་ཆོས་ཡོད་པར་རྟོགས་པའི་མཐའ་ལྟ་བ་དང་སྒོམ་པ་ལ་
J5

བི་མ་སྙིང་ཐིག
སོགས་པ་རང་རྒྱུད་དུ་འཛིན་པ་འགགས་པས། དེ་འཁོར་བ་ཡོད་མེད་དུ་རྟོག་པ་དང་། འདས་པ་ལ་ཡོད་
མེད་དུ་རྣམ་པར་རྟོག་པར་འཛིན་པ་ཙམ་ཡང་མེད་པའི་ཕྱིར་ན། དེ་གཉིས་མེད་པའི་ཕྱིར་ན་དག་བྱ་དག་བྱེད་
ཀྱི་གཞི་སྟོངས་པའི་གནད། སྐུ་དང་ཡེ་ཤེས་ཙམ་དུ་འཛིན་པ་མེད་པས་སངས་རྒྱུ་བར་བྱ་བའི་རྟེན་ནམ་གཞི་
མེད་ཅིང་། དེ་ལ་ལྟོས་པའི་སེམས་འགྱུ་བ་སྣ་ཚོགས་པ་ལ་རྐྱེན་ལུས་ཀྱི་བསླད་པ་ཡང་མེད་པས་ན། ད་ལྡོག་
ས་དང་། འགྲོ་ས་མེད་པའི་གནད་དོ། །དེའི་ཕྱིར་ན་སེམས་ཉིད་སྟོང་པ་ངོས་གཟུང་ལས་འདས་པ་ཉིད་ལ།
ལས་བཟང་པོས་ཕན་མ་བཏགས་ལ། ངན་པས་གནོད་པ་སྐྱེལ་བ་མེད་པའི་ཕྱིར། རྣམ་པར་སྨིན་པ་ཡང་ཡོད་
མི་སྲིད་དོ། །དེ་ལྟ་བུའི་སེམས་ཉིད་དེ་ལ་བག་སྣོད་དང་འདྲ་བ་ལ་ཆགས་པ་རྡུལ་དང་འདྲ་བའི་རྟེན་མེད་པས།
སྔ་མཐའ་ལྡོག་པའི་གཞི་མེད་པ་དང༌། ཕྱི་མཐར་འགྲོ་བའི་ལམ་འདས་པའི་ཕྱིར། ཅི་བྱས་ཐམས་ཅད་ཆོས་
ཉིད་ལས་འགྲོ་ས་མེད་དོ། །
དེའི་ཕྱིར་ན་གང་ཟག་འདིས་ནི་རྣམ་པར་རྟོག་པ་གློ་བུར་དུ་ཐམས་ཅད་དུས་
གཅིག་ལ་གཅོད་པ་ཡིན་པས་ན། དེ་ཡང་ལུས་སེམས་སོ་སོའི་དམིགས་བཙལ་བས། རྟོག་པ་ཐ་དད་པའི་
ཡུལ་ལས་འདས་པ་ནི། མེད་པའི་དོན་མེད་པར་ཤེས་པ་ཙམ་ལས་བྱུང་བའོ། །ཞེས་དེ་དག་གིས་ནི་སེམས་
ཀྱི་དམིགས་གཉིས་པའི་སྤྱི་དོན་དང་པོ་མེད་པའི་སྣང་བ་རང་སར་དག་པས་འཁོར་འདས་ཀྱི་ལམ་ཟད་པ་
གཏན་ཚིགས་དང་བཅས་ཏེ་བསྟན་པ་ལ་ཡན་ལག་གི་དོན་གསུམ་དུ་བྱས་ནས་བསྟན་ཏོ། །ད་ནི་སྤྱི་དོན་
གཉིས་པ་སེམས་ཀྱི་བྱུང་ས་བཙལ་བས་འཁོར་བའི་གཞི་སྟོངས་པར་བསྟན་པ་ལ་ནང་དོན་བཞིས་བསྟན་
པའི་དང་པོ། རྟོག་པ་ཡལ་བའི་དུས་ལ་བརྟེན་ནས་ཆོས་ཉིད་ངོས་བཟུང་བར་བསྟན་པ་ནི། གསང་བ་རང་
གཞུང་གི་སྤུ་གྲི་ནི་ཞེས་པ་ལ་སོགས་པས་བསྟན་ཏེ། གསང་བ་ནི་སོ་སོའི་སྐྱེ་བོ་ལ་རང་བཞིན་གྱིས་གསང་བ།
ཉན་ཐོས་ལ་སོགས་པའི་ཐེག་པ་དམན་པ་རྣམས་ལ་གབ་པའི་ཚུལ་གྱིས་གསང་ལ། སྣོད་མེད་པའི་འགྲོ་བ་
རྣམས་ལ་འདི་ཉིད་སྦས་པའི་ཚུལ་གྱིས་གསང་ངོ༌། །རང་གཞུང་གི་ཡལ་ས་དང༌། ཡལ་དུས་དང་། ཡལ་རྐྱེན་
ངོས་ཟིན་པས། རྣམ་པར་རྟོག་པ་ཐམས་ཅད་དུས་གཅིག་ལ་གཅོད་པས་ན་སྤུ་གྲི་ཞེས་བྱའོ། །སེམས་དེ་ཕྱི་
རོལ་གྱི་ཡུལ་ཐམས་ཅད་ལ་འཇུག་ཅིང་ཁྱབ་པ་ནི། ཐ་དད་པ་ཡང་མ་ཡིན་ཡུལ་དེ་དག་ལས་སེམས་མ་བྱུང་།
སེམས་ཀྱི་སྣ་ཚོགས་པའི་འགྱུར་སུས་ཀྱང་མི་ཤེས་པའི་ཕྱིར་ན། སེམས་ལས་ཀྱང་ཡུལ་མ་བྱུང་བས། ཡུལ་
སེམས་གཉིས་རྒྱུ་མི་གཅིག་པའི་གནད་ཀྱིས། ཡུལ་ལ་སེམས་ཀྱི་རྟོག་པ་ཐ་དད་པ་ལྟར་སྣང་ཡང་འགྱུ་བ་གློ་
བུར་གྱི་རྟོག་པ་ཡིན་པས་དེ་ཉིད་རང་སར་ཡལ་བས་སྔར་གྱི་སྟེང་ན་མི་གནས་ལ། ཕྱིས་ཀྱང་དེའི་དབང་དུ་
170

མན་ངག་ངེས་པའི་ཁ་བྱང་སོགས།
མི་འགྱུར་བའི་ཕྱིར་རོ། །དེས་ན་ཡུལ་སེམས་གཉིས་སུ་མེད་པས་ན། འགྱུ་བའི་རྟ་རླུང་རང་སོ་ནམ་མཁའ་ལ་
ཐིམ་པས། རྟོག་པ་ཕྲ་རགས་ལ་གནས་མི་སྲིད་པ་ནི། རླུང་སེམས་ཀྱི་འགྱུ་བ་སྟོང་པར་ཤེས་པས། རྟོག་པ་
ཐམས་ཅད་དུས་གཅིག་ལ་དག་གོ །དེ་དག་ཀྱང་སེམས་ཀྱི་གནས་ས་རང་བཞིན་གྱིས་བྱུང་བས། རྟོག་པ་ཐ་
དད་པ་རྣམས་རང་གིས་རང་སྟོངས་པས་ན་གཉེན་པོས་བཅོས་པ་མ་ཡིན་ནོ། །དེའི་ཕྱིར་རླུང་ཕྱིར་འགྲོ་བའི་
ཡུལ་མེད་པས། འགྱུ་བ་རང་གྲོལ་བ་ཞེས་བྱའོ། །རླུང་ནང་དུ་ཕྱིན་པས་ཆགས་པའི་གནས་མེད་པ་ནི། རླུང་
སེམས་ཀྱི་གཞི་སྟོངས་པས་སོ། །ཞེས་སྤྱི་དོན་གཉིས་པའི་ནང་དོན་དང་པོ་རྟོག་པ་ཡལ་བའི་དུས་ལ་བརྟེན་
ནས་ཆོས་ཉིད་ངོས་བཟུང་བར་བསྟན་ནས། ད་ནི་གཉིས་པ་ཡུལ་སེམས་བྲལ་བའི་གནད་ཀྱིས་སེམས་ཀྱི་
བབས་བྱུང་ས་ལ་ལྟ་བར་བསྟན་པ་ནི། བསླབ་བྱ་དཔེ་དང་བཅས་པ་ཡིས། ཞེས་པ་ལ་སོགས་པ་གོང་དུ་
བསྟན་པ་ལ་བརྟེན་ནས། ཁམས་གསུམ་འཁོར་བ་དོང་ནས་སྤྲུགས་ཏེ། སྲིད་པ་གསུམ་རང་གྲོལ་བའི་གནད་
བསྟན་པའོ། །དེའི་ཕྱིར་ན་སེམས་རང་བཞིན་གྱིས་མ་བཅས་ན་གསལ་ལ། ཆུ་མ་རྙོག་ན་དྭངས་པས་སོ། །དེ་
ལྟར་ན་གློད་པ་ཙམ་གྱིས་གྲོལ་བ་ལས། རང་སོར་བཞག་པས་གནས་པས་ཏེ། རང་ལུགས་སུ་བཞག་པ་ཙམ་
གྱིས་གྲོལ་བ་ལས་མ་གཏོགས་གཞན་མེད་དོ། །དེ་ལྟར་གློད་པ་དེ་ཡང་སྔར་ལུས་དང་སེམས་བྲལ་གྱིན་
བསླབ་པའི་གནད་ལས་བྱུང་བའོ། །དེའི་ཕྱིར་གནད་རྟོགས་པའི་གང་ཟག་ལ་ལུས་ཀྱི་གཞི་སྟོངས་པ་དེ་ལ་
སེམས་མི་གནས་པ་ནི། ལུས་སེམས་གློད་པ་ཙམ་གྱིས་གནད་ལས་བྱུང་བའོ། །ཞེས་ནང་དོན་གཉིས་པ་ལུས་
སེམས་གཉིས་དབྲལ་བའི་གནད་ཀྱིས་སེམས་ཀྱི་བབས་བྱུང་ས་ལ་བཟླ་བར་བསྟན་ནས། ད་ནི་ནང་དོན་
གསུམ་པ་སྐྱེ་བ་སྔ་ཕྱི་ལ་མི་གནས་པའི་གནད་ཀྱིས་སེམས་ཀྱི་གོམས་སྟོབས་ལ་མི་གནས་པར་བསྟན་པ་ནི།
ལུས་རྗེས་སུ་སྤྱོད་པས་སེམས་སྟོང་པའི་རྟེན་བྱེད་ལ། དེ་གཉིས་ཀྱི་འབྲེལ་པ་རླུང་གི་འགྲོ་འོང་གཞི་ཟད་ནས་
མེད་པའི་གནད་ནི་སྔར་རླུང་མཁའ་ལ་སྤུར་བ་ལས་བྱུང་བའོ། །དེས་ན་སྐྱེ་བ་སྔ་མ་རང་འགགས་ལ། དེ་ཉིད་
ཐོག་ན་ད་ལྟ་མི་གནས། སྐྱེ་བ་ཕྱི་མའི་ལས་སུ་རྟོག་པ་ལ་མི་གནས་པས་ལྡོག་པའི་ས་དང་ཁུངས་འཛོལ་བས།
གཞི་མེད་རྩ་བ་ཆད་པ་ཞེས་བྱའོ། །དེས་ནི་རྟོག་པ་ཐ་དད་པ་འདི་བདེན་པ་མིན་པ་ཐམས་ཅད་མེད་པར་ཤེས་
པས་རྫུན་གྱི་སྣང་བ་ཡིན་པར་གང་ཟག་གང་གིས་ཤེས་པ་ནི། ཁམས་གསུམ་ལ་མི་གནས་པ་ཞེས་བྱའོ། །
དེས་ན་གནད་འདི་ཤེས་པ་ཙམ་གྱིས་གྲོལ་བ་ལས། གོམས་པ་རྒྱུད་ལ་བརྟེན་མི་དགོས་ཏེ། དེ་ཡང་གཞན་
སྟོབས་མ་ཡིན་པ། རང་སྟོབས་ལ་བརྟེན་ནས་སྐད་ཅིག་མ་ལ་ཅིག་ཅར་དུ་ཁམས་གསུམ་ལས་གྲོལ་བར་
171

བི་མ་སྙིང་ཐིག་
འགྱུར་རོ། །ཞེས་ནང་དོན་གསུམ་པ་སྐྱེ་བ་སྔ་ཕྱི་ལ་མི་གནས་པའི་གནད་ཀྱིས་སེམས་ཀྱི་གོམས་སྟོབས་ལ་མ་
བརྟེན་པར་གྲོལ་བར་བསྟན་ནས། ད་ནི་ཡན་ལག་གི་དོན་བཞི་པ་ཁམས་གསུམ་དུ་ལྡོག་པའི་གཞི་སྟོངས་
པར་བྱེད་པ་རླུང་གི་གནད་ཀྱིས་ཡལ་བའི་དུས་བསྟན་པ་ནི། དེ་ཡང་གཞི་ཟད་པས་འཁོར་བའི་རྟེན་སྟོངས་
ལ་རྟོག་པ་གློ་བུར་བ་རང་ཡལ་བས་འགྱུ་བ་རྣམ་པར་དག་པས། འགྲུ་ཤེས་དྲན་པ་གཅོད་པས་ན་སྤུ་གྲིའོ། །
དེ་ཡང་འགྱུ་བ་སྔ་ཕྱི་བར་རླུང་ཁ་ནས་ཕུལ་ཏེ་དེད་པས། སྟོང་སར་སྟོངས་ལ། ཡལ་སར་ཡལ་བས་རྟོག་པ་
དང་བྲལ་བ་གང་གིས་འཁོར་འདས་ཀྱི་མཚམས་ངོ་མི་ཤེས་པ་ནི། དྲན་པ་ཁུངས་སུ་ཡལ་བས་སྐྱེ་མེད་ཀྱི་
གདེང་འཆོས་པའི་རྣལ་འབྱོར་པ་ཞེས་བྱའོ། །དེ་ཡང་ངོ་གར་སྤྱད་ན་སྣང་ཤེས་སྔ་ཕྱིའི་བར་དུ་ངོ་སྤྲད་པས།
དེ་གཉིས་ཀྱི་བར་དུ་སེམས་ཉིད་མེད་པ་དང་བཅས་པའི་ཆོས་ཉིད་མཐོང་བས། རྒྱུ་ཁམས་གསུམ་དུ་ལྡོག་
བྱའི་ལས་དང་ཉོན་མོངས་པ་སྟོངས་ལ། དེ་ཉིད་སྟོངས་པས་འཁོར་བའི་རྒྱུ་ལས་དང་བག་ཆགས་འབྲས་བུ་
སྡུག་བསྔལ་སྣ་ཚོགས་པའི་འབྲེལ་ཡེ་གྲོལ་མཐའ་ལ་མི་གནས་པར་ཆད་པས། གཞི་སྣང་འཁྲུལ་པ་ཡོད་ཅེས་
པ་དང་། མེད་ཅེས་པའི་ལམ་རྒྱུ་རྐྱེན་རང་འགག་པའི་བར་དུ་སྟོང་པས་འཁོར་འདས་ཀྱི་འབྲེལ་ཆད་པའོ
ཞེས་དེ་དག་གིས་ནི་སེམས་ཀྱི་དམིགས་གཉིས་པའི་སྤྱི་དོན་གཉིས་པ་སེམས་ཀྱི་བྱུང་ས་བཙལ་བས་འཁོར་
བའི་གཞི་སྟོངས་པར་བསྟན་པ་ལ་ནང་དོན་བཞིར་བྱས་ནས་བསྟན་ཏོ། །ད་ནི་སྤྱི་དོན་གསུམ་པ་ལུས་སེམས་
ཀྱི་འབྲེལ་བ་བརྟག་པ་ཁྱད་པར་དུ་ཆོས་ཉིད་སྐྱོན་ཡོན་རིགས་པས་གྲུབ་པར་བསྟན་པ་ལ། ཡན་ལག་གི་དོན་
གསུམ་གྱིས་བསྟན་པའི་དང་པོ་ས་ལམ་གྱི་གོལ་ས་བཅད་པ་སེམས་ཀྱི་གཞི་རྩ་གཏན་ལ་དབབ་པར་བསྟན་
པ་ནི། གལ་ཏེ་ཕྱིན་པར་འདོད་པ་ཡིས། །ཞེས་པ་ལ་སོགས་པས་བསྟན་ཏེ། གལ་ཏེ་ས་ལམ་ལ་བརྟེན་ནས་
ཕ་རོལ་ཏུ་ཕྱིན་པར་འདོད་པའི་ཐེག་པ་ནི་སླར་དེ་ཉིད་ཀྱིས་བཅིངས་ནས། སླར་འཁོར་ཏེ་སྔ་མའི་ས་འཁོར་
བའི་ལུས་རྒྱུ་འབྲས་ཀྱི་ལས་ཀྱི་འབྲེལ་གྱིས་ཡང་དང་ཡང་དུ་དེ་ཉིད་འཁོར་བ་ལས་མ་གཏོགས་པ་མེད་པས་
ས་དང་ལམ་གཙོ་བོར་བྱེད་པའི་ཐེག་པས་དགོས་པ་ཅི་ཡང་མེད་པས་ན། དེ་ཡང་སྔ་མའི་ས་ལ་གནས་པས་
གཞན་ལ་འཇུག་པ་མེད་པའི་ཕྱིར་རོ། །དེའི་ཕྱིར་ན་ཞེ་འདོད་དང་བཅས་པའི་ཆོས་ཀྱི་སེམས་རྟོག་པ་སྣ་
ཚོགས་སུ་ཁྲིད་ནས་ལུས་དང༌། ངག་དང༌། ཡིད་ཀྱི་གནས་ངན་ལེན་དུ་བྱེད་པའི་འགྲོ་བ་མ་དག་པ་ནི།
ཁམས་གསུམ་འཁོར་བའི་གཞི་འཛིན་པ་ལས་འགྲོ་ས་གཞན་མེད་དོ། །དེ་གཏན་ཚིགས་གང་གིས་འཛིན་ན།
རང་གི་སེམས་ཡོད་པ་དང༌། མེད་པ་དང་། སྣང་བ་དང་། སྟོང་པ་ལ་རྟོག་པ་ཉིད་ཀྱིས་བཅིངས་པའི་ཕྱིར་ན།
112

མན་ངག་ངེས་པའི་ཁ་བྱང་སོགས། །
ཐེག་པ་ཐུན་མོང་བའི་གྲུབ་པའི་མཐའ་འཛིན་པའི་འགྲོ་བ་རྣམས་ཁམས་གསུམ་གྱི་སར་ཡང་ནས་ཡང་དུ་
འཁོར་བ་ལས་འགྲོ་ས་གཞན་མེད་པས་སོ། །དེའི་ཕྱིར་ན་སེམས་ནི་དྲན་བསམ་རྟོག་པ་སྣ་ཚོགས་འདུས་པའི་
ཕྱིར། འགྲོ་བ་ཐ་དད་པའི་གཟུགས་ཅན་དུ་འཁོར་བ་ལས་མེད་པའི་ཕྱིར་རོ། །དེ་ལྟར་ཁམས་གསུམ་གྱི་ཁ་
ཡང་ནས་ཡང་དུ་འཁོར་བ་ལས་མེད་པའི་ཕྱིར་ན། འཁོར་བ་ཁམས་གསུམ་པའི་སྤྱོད་ཡུལ་ལས་མ་རྟོགས་པ།
འདས་པ་རྣམ་པ་ཐམས་ཅད་མཁྱེན་པའི་རང་བཞིན་ཅན་གཉིས་སུ་ཅིས་ཏེ་འབྱུང་བར་རིགས་ཏེ། གལ་ཏེ་
རིགས་ན་འཁོར་བའི་མཚན་ཉིད་སྟོང་པས། འདས་པའི་མཚན་ཉིད་ཀྱང་མཐོང་བར་རིགས་ལ། འདས་པའི་
མཚན་ཉིད་མཐོང་ན་འཁོར་བ་གྲུབ་པ་ཅིས་རིགས་ཏེ། གཉིས་ཕན་ཚུན་འགལ་བར་ཚ་རེག་དང་གྲང་རེག་
བཞིན་ནོ། །གལ་ཏེ་སེམས་ལ་ལྟོས་པས་འགྲོ་བ་དྲུག་གི་གཟུགས་ཐ་དད་པ་ལ་མི་གནས་ན་རང་གི་འདོད་
པའི་ལས་དང་བག་ཆགས་མི་བདེན་པའི་སྐྱོན་སྤང་བར་མི་ནུས་ཏེ། བག་ཆགས་ཀྱི་འབྲེལ་མ་ཆོད་པར་
འདུག་པར་ལུང་རིགས་ཀྱིས་ཤེས་སོ། །ས་ལམ་ལ་སོགས་པས་ཀྱང་བག་ཆགས་ཀྱི་སྡེབས་བསོག་པ་ལ་
བརྟེན་པས་སོ། །རིགས་པ་ནི་རྒྱུ་འབྲས་རྗེས་མེད་ཀྱི་རིགས་པས་འགྲུབ་སྟེ། རྒྱུ་ས་ལམ་ལ་སོགས་པ་སྦྱོར་བ་
ཡོད་དོ་རེ་ཤེ་ཡང་། འབྲས་བུ་དེའི་ཐོག་ཏུ་མི་གནས་ཏེ་རྗེས་མེད་པའི་ཕྱིར། དཔེར་ན་ཆུ་ལ་བྲིས་པ་བཞིན་ནོ། །
དེ་ཡང་སེམས་སྟོང་པ་དང་། ལུས་དངོས་པོ་གཉིས་ལ་འབྲེལ་བ་མེད་པར་མ་ཤེས་ན། ཁམས་གསུམ་གྱི་གཞི་
སྟོངས་མི་སྲིད་པ་ནི། འབྲེལ་བ་རང་གཅོད་གཞི་མེད་ཀྱི་གཏན་ཚིགས་ཀྱིས་འགྲུབ་སྟེ། ལུས་དངོས་པོ་རྫས་
སུ་གྲུབ་པ་གཅིག་དང་སེམས། སྟོང་པ་དང་རྩ་བ་གཉིས་དང་པོ་རྒྱུ་མི་གཅིག་པས་རྒྱུ་བདག་ཉིད་གཅིག་པའི་
འབྲེལ་བ་ཡང་མེད་ལ། རྒྱུ་གཅིག་ན་ལུས་སེམས་བྲལ་བའི་ཚེ་ལུས་དངོས་པོ་འདི་བོར་ནས་རོ་འོང་བ་བཞིན་
དུ་ སེམས་ལ་ཡང་དངོས་པོ་ཡོད་ན་རོ་འོང་བར་འགྱུར་ཏེ། སེམས་ལ་དངོས་པོའི་རོ་མེད་པས་སོ། །དེ་ལས་
བྱུང་བའི་འབྲེལ་བ་ཡང་མེད་དེ། ལུས་ལས་སེམས་མ་བྱུང་བས་སེམས་དངོས་སུ་མི་སྣང་ལ། སེམས་ལས་
ལུས་མ་བྱུང་བས་ན་ལུས་དངོས་པོར་གསལ་བའོ། །དེ་ཡང་གལ་ཏེ་ལུས་ལས་སེམས་བྱུང་ན་སེམས་དངོས་
པོར་ཐལ་བའི་སྐྱོན་སྤང་བར་མི་ནུས། སེམས་ལས་ལུས་བྱུང་ན་སེམས་སྟོང་པ་རྒྱུ་མཚན་དང་བཅས་པ་སུས་
ཀྱང་མཐོང་བ་མེད་པ་བཞིན་དུ། ལུས་ཀྱང་རྒྱུ་མཚན་སུས་ཀྱང་མཐོང་བ་མེད་པར་རིགས་ཏེ། མངོན་སུམ་
གྱིས་གསལ་ལོ། །དོན་དམ་པ་ལ་གྲུབ་པ་མེད་དོ་ཞེ་ན། དོན་དམ་པར་ཆོས་དང་གང་ཟག་ལ་སོགས་པ་གང་
ལ་ཡང་གྲུབ་པ་མེད་པ་འདོད་རྟོག་གོ །དེས་ན་ལུས་འབྱུང་བ་ཕྲ་རགས་ལས་གྲུབ་པ་དང༌། སེམས་སྟོང་པ་ངོ་
i73

བི་མ་སྙིང་ཐིག་
བོ༑ ངོས་བཟུང་ལས་འདས་པ་གཉིས་ལ་འབྲེལ་བ་ཡོད་ན་གཏན་ཚིགས་གང་གི་ཕྱིར་འབྲེལ་བ་ཡོད་དེ། དེ་
རིགས་པས་ཀྱང་མི་འཐད་དོ། །དངོས་པོ་དང་དངོས་པོ་མ་ཡིན་པ་ཁྱད་པར་མི་རྙེད་དོ། །ནམ་མཁའ་ཡང་
རྫས་སུ་ཐལ་བའི་སྐྱོན་སྤང་བར་མི་ནུས་སོ། །དེའི་ཕྱིར་ན་སེམས་ཀྱང་བརྡའ་ཙམ། ལུས་ཀྱང་བརྡའ་ཙམ་
ལས་དོན་གཉིས་སུ་འབྲེལ་བ་ཤེས་བྱ་མི་སྣང་བའི་ཕྱིར། དཔེར་ན་ནམ་མཁའ་དང་གཟུགས་བརྙན་བཞིན་ནོ། །
དེའི་ཕྱིར་ན་རྟོག་པའི་མཐའ་ཉེ་བར་དྲན་པ་དང་ལྡན་པ་ལ་འཁྲུལ་པ་དང་། མ་འཁྲུལ་བར་འཛིན་པ་ཅི་ཞེས་
བློའི་རིམ་པས་རྟོགས་པས་སོ། །ཞེས་ནང་དོན་དང་པོ་ས་ལམ་གྱི་གོལ་ས་བཅད་པ་སེམས་ཀྱི་གཞི་རྩ་གཏན་
ལ་དབབ་པར་བསྟན་ནས། ད་ནི་ནང་དོན་གཉིས་པ་ལྟ་སྒོམ་ལ་མ་བརྟེན་པར་གྲོལ་བའི་མཚན་ཉིད་གཏན་
ལ་དབབ་པར་བསྟན་པ་ནི། བཀོད་ཅིང་དབྱེ་བ་རྟོགས་པ་ལ། །ཞེས་པ་ལ་སོགས་པས་བསྟན་ཏེ། ཕྱི་སྣང་
བའི་བཀོད་པས་གཟུགས་ཆོས་ཉིད་དུ་འཆར་བ་དང་། ནང་གཟུགས་ཀྱི་བཀོད་པས་ཕུང་པོ་ཡེ་སངས་རྒྱས་པ་
དང་། གསང་བ་སེམས་ཀྱི་བཀོད་པས་སྟོང་པ་ཉིད་རྒྱུ་རྐྱེན་དང་བྲལ་བར་རྟོགས་པ་དང་། དེ་ཁོ་ན་ཉིད་ཚིག་
གི་བཀོད་པ་ལ་བརྟེན་ནས་བརྗོད་དུ་མེད་པའི་དོན་རྟོགས་པའོ། །དེ་ལྟར་བཀོད་པའི་དབྱེ་བ་བཞིས་མངོན་
སུམ་དུ་རྟོགས་པ་ལ། ཐ་སྙད་བཏགས་པ་རྣམ་གྲངས་ཀྱི་ཆོས་དགོངས་པས་ཅི་ཞིག་བྱ་སྟེ། ཕྱི་སྣང་བ་ལ་
སོགས་པའི་མ་རྟོགས་པའི་ཆོས་ལ་སོགས་པ་མེད་དོ། །སེམས་ལས་བྱུང་བ་དང་། དེའི་དྲན་པས་ཚོར་བ་རང་
སར་ཡལ་ལ། སེམས་འཛིན་དང་ཞེ་འདོད་ཀྱི་ལྟ་བ་དང༌། དམིགས་གཏད་དང་བཅས་པའི་སྒོམ་པ་ཅི་ལ་
དགོས་ཏེ། གནད་ཤེས་པའམ་མཐོང་བ་ཙམ་གྱིས་གྲོལ་བས་སོ། །བརྟགས་པ་རྣམ་གྲངས་ཀྱི་ཆོས་ཀྱིས་རང་
གི་སེམས་བཅིངས་པ་ལས་ཕན་པ་གང་དུ་མ་གྲུབ་སྟེ། དེ་ཅིའི་ཕྱིར་ཞེ་ན། བྱ་བ་དང་བྱེད་པ་ལ་ཡིད་བརྟགས་
པས་སླར་དེ་ཉིད་ཀྱིས་ཁམས་གསུམ་དུ་འཆིང་བར་བྱེད་དེ། དཔེར་ན་ཐག་པའི་སྒྲོག་གིས་འཆིང་བ་དང༌།
གསེར་གྱི་སྒྲོག་གིས་འཆིང་བ་ལས་འཆིང་བྱེད་ལ་ཁྱད་མེད་པ་དང་འདྲའོ། །ཆོས་ཀྱིས་སེམས་འཆིང་བས་ན་
དེ་ལས་མ་གཏོགས་པའི་གྲོལ་བར་བྱེད་པ་སུ་ཞིག་ཡིན་ཞེ་ན། ལས་དང་སེམས་འབྲེལ་བ་མེད་པར་རྟོགས་ན།
རྣལ་འབྱོར་པ་ལ་དམིགས་གཏད་བློ་དང་བཅས་པའི་བསྒོམས་པས་ཆོས་ཉིད་གནད་གྲོལ་བར་འདོད་པ་ཅི་
ཞིག་ཡོད་དེ། མ་བསྒོམས་ལྷུག་པར་གནས་པའི་ཆོས་ཉིད་ལ་བསྐུར་མི་དགོས་སོ། །ཞེས་ནང་དོན་གཉིས་པ་
ལྟ་སྒོམ་ལ་མ་བརྟེན་པར་གྲོལ་བའི་མཚན་ཉིད་གཏན་ལ་དབབ་པ་བསྟན་ནས། ད་ནི་ནང་དོན་གསུམ་པ་
ཆོས་ལས་གྲོལ་བ་རང་ཡལ་བའི་མཚན་ཉིད་དཔེ་ལ་བརྟེན་ནས་རྟོགས་པར་བསྟན་པ་ནི། རང་ཡལ་དཔེ་
174

མན་ངག་ངེས་པའི་ཁ་བྱང་སོགས།
དང་བཅས་པ་ལ། ཞེས་པ་ལ་སོགས་པས་བསྟན་ཏེ། གཞན་རྣམ་པར་བཅད་པས་རང་ལས་མ་རྟོགས་པའི་
ལོགས་པའི་ཆོས་མེད། དེ་ཡང་གཞན་གྱིས་བྱས་པའམ། བཅོས་པ་མ་ཡིན་པར་དེ་ཉིད་སྟོང་སར་སྟོང་པས་
ཡལ་བ་ནི་དཔེ་ཞེས་པ། དཔེར་ན་ནམ་མཁའ་ལ་སྤྲིན་ཡལ་བས་སྒྲིབ་བྱེད་གང་གིས་ཀྱང་ཕན་གནོད་མེད་ལ།
རྒྱ་མཚོའི་རླངས་རང་ཡལ་བས་འདིར་སོང་གི་གཏད་མེད་ལ། སྨོན་པའི་ཤེས་པ་རང་ཡལ་བས་དྲན་པའི་
སྟོབས་ཉམས་ལ། སེམས་ལ་རྣམ་རྟོག་གློ་བུར་བ་རང་ཡལ་བས་དྲན་བསམ་གྱི་ཁུངས་འགག་པའོ། །དེ་ཡང་
གནད་དེ་མཐོང་བས་གྲོལ་ལ། གང་མཐོང་གི་དམིགས་གང་སྔས་རྟོག་པ་ཆོད་པ་དང་ལྟ་བུ་དང་། ཤེས་པས་
གྲོལ་བ་སྔར་འདྲིས་ཀྱི་མི་ཕྱིས་མཐོང་བ་ཙམ་གྱིས་ངོ་ཤེས་པ་ལྟ་བུ་དང་། གནད་དེ་གོམས་པས་གྲོལ་བ་བྲམ་
ཟེའི་ཕྲུ་གུ་རིག་བྱེད་ཀྱི་རྨང་འབྱོངས་པ་ལྟ་བུའོ། །དེ་ཡང་དཔེ་ངོ་སྤྲོད་དང་བཅས་པས་གྲོལ་བའོ། །དེའི་
ཕྱིར་ན་བསྟན་པས་མཐོང་ལ་མཐོང་བས་ཤེས་ལ། ཤེས་པས་གྲོལ་བས་ན་དེ་ཉིད་དུ་རྟོགས་པས་བྱ་བ་ཅུང་
ཟད་ཙམ་ཡང་མེད་པའི་ཕྱིར། དེ་གང་གིས་ཤེས་ན་དང་པོ་དྲན་བསམ་བྱུང་བའི་ལམ་རླུང་གི་འགྱུ་བ་ཐ་དད་
པ་དྲན་མེད་ཀྱི་ངང་དུ་གཏོང་བས། མཐོང་བ་དང་ཚོར་བའི་རྐྱེན་འགྱུ་བྱེད་སྣ་ཚོགས་པ་རྐྱེན་མེད་ཀྱི་ཀློང་དུ་
འགགས་པས། གང་ཟག་འདི་ནི་བརྟགས་པ་རྣམ་གྲངས་ཀྱི་ཆོས་ཞེ་འདོད་དང་བཅས་པ་ལས་གྲོལ་བའོ། །
ཞེས་དེ་དག་གིས་ནི་སྤྱི་དོན་གསུམ་པ་ལུས་སེམས་ཀྱི་འབྲེལ་བ་བརྟག་པ་ཁྱད་པར་དུ་ཆོས་ཉིད་ཀྱི་སྐྱོན་ཡོན་
རིགས་ པས་ འགྲུབ་ པར་ བསྟན་པ་ལ་ཡན་ལག་ གི་དོན་གསུམ་དུ་བྱས་ནས་བསྟན་ཏེ། ད་ནི་སྤྱི་དོན་
བཞི་པ་ཡིན་ཚུལ་སྟོང་པ་ངོས་བཟུང་བ་གོལ་ས་དགག་པར་བསྟན་པ་ལ། ཡན་ལག་གི་དོན་གཉིས་ཀྱིས་
བསྟན་པའི་དང་པོ་ཆོས་དང་རྟགས་ངེས་པར་རྟོགས་པར་བསྟན་པ་ནི། དེ་ལ་ཕྱི་སྣང་བ་ལ་རྟོག་པ་ནི་ཀུན་
བརྟགས་འགེགས་པའི་གཞི། ནང་དབང་པོ་ལ་རྟོག་པ་དངོས་པོ་འགེགས་པའི་ལམ། གསང་བ་འགྱུ་བ་རྟོག་
པ་དང་དྲན་རིག་འགེགས་པའི་འབྲས་བུའོ། །དེ་ཡང་ཕྱི་ཡུལ་ལ་གནས་པས་འབྱུང་རྐྱེན་རང་གྲོལ། ནང་
སེམས་ལ་གནས་པས་བྱུང་ཚོར་རང་ཡལ་བ་དང་། དྲན་རིག་སེམས་སུ་ཆོད་པས་འཁྲུལ་པ་རང་དག སེམས་
ཉིད་རྩ་མེད་ཆོད་པ་ནི་འཁོར་བ་གཏིང་ནས་བཟློག་པའོ། །དེ་ཡང་ཡུལ་དམིགས་པ་དྲན་པ་གློ་བུར་བ་དང༌།
དེ་ལུས་ལས་སྐྱེས་པའི་ཕྱིར་ན། ལུས་བོར་བ་དང་། དྲན་པ་ཁུངས་སུ་ཡལ་བའི་གནད་དོ། །དེ་ཉིད་སྟོང་ཉིད་
བརྗོད་གཞི་དང་བྲལ་བའི་ངང་དུ་འགག་པ་ནི་འདུས་མ་བྱས་པའི་ཆོས་སོ། །ཕྲ་བ་ཤེས་པ་དང༌། ཡང་བ་རླུང་
དང་། འགྱུ་བ་བློ་སྟེ། ཤེས་པ་རང་ཡལ་བས་བྱུང་ཚོར་གྱི་སྒོ་འགགས། རླུང་གི་ལས་རྫོགས་པས་རྣམ་རྟོག་གི་
175

བི་མ་སྙིང་ཐིག
གཞི་སྟོངས་ལ། བློ་ཆོས་ཉིད་དུ་འགྱུར་བ་ནི་སྐྱེ་མེད་དྲོད་ལ་ཕེབས་པའི་རྟགས་སོ། །ཞེས་ནང་དོན་དང་པོ་
ཆོས་དང་རྟགས་ངེས་པར་རྟོགས་པ་བསྟན་ནས། ད་ནི་ནང་དོན་གཉིས་པ་སེམས་ཀྱི་རྒྱུ་རྐྱེན་འབྲས་བུ་མེད་
པའི་གནད་བསྟན་པ་ནི། དེ་ཡང་དང་པོ་སེམས་ལ་རྒྱུ་མེད་པས་ཁམས་གསུམ་འཁོར་བའི་འཕེལ་བ་མེད་པ་
ནི་གཞི་མེད་རྩ་མེད་དུ་རྟོགས་པ་ལས་བྱུང་ལ། སེམས་ལས་རྐྱེན་མེད་པས་སྣང་བ་ཀུན་སྤངས་པ་ནི་ཅིར་སྣང་
ཆོས་ཉིད་དུ་ཤེས་པ་ལས་བྱུང་བའོ། །སེམས་ལ་འབྲས་བུ་འཁོར་འདས་སུ་གྲུབ་པ་མེད་པར་སྣང་བ་དང་།
ཤེས་པ་དང༌། སྐུ་དང་ཡེ་ཤེས་ཀྱི་ས་བོན་འཁོར་འདས་གོ་ལྡོག་པའི་བར་དུ་སྟོན་པ་ནི། ཆོས་ཉིད་ཀྱི་འགྱུར་
པ་ཤེས་པ་ལས་བྱུང་བའོ། །ཞེས་དེ་དག་གིས་ནི་སྤྱི་དོན་བཞི་པའི་ཡིན་ཚུལ་སྟོང་པ་ངོས་བཟུང་བ་གོལ་ས་
དགག་པ་བསྟན་པ་ལ་ནང་དོན་གཉིས་སུ་བྱས་ནས་བསྟན་ཏོ།། །།
ད་ནི་དམིགས་གཉིས་པའི་སྤྱི་དོན་ལྔ་པ་ལུས་ངག་ཡིད་གསུམ་གློད་པས་སེམས་ཀྱི་མལ་ས་ངོ་ཤེས་པར་
བསྟན་པ་ལ། ཡན་ལག་གི་དོན་བཞིས་བསྟན་པའི་དང་པོ་བསྒྲུབ་བྱ་ཁྱད་པར་གྱི་མཚན་ཉིད་གཏན་ཚིགས་
དང་བཅས་ཏེ་བསྟན་པ་ནི། སྟོང་པ་སྤྱོད་པ་མེད་པའི་ཡེ་ཤེས་གང་། །ཞེས་པ་ལ་སོགས་པས་བསྟན་ཏེ། སྟོང་
པ་སེམས་ལས་མ་བྱུང་བའི་ཡིད་དཔྱོད་བློའི་འགྱུ་བ་མེད་པའི་ཕྱིར་ད་ལྟའི་ཡིད་ཀྱི་རྟོག་པ་གློ་བུར་བར་ཤེས་
པ་ཐ་དད་པ་འདི་གང་ལས་བྱུང་ཞེ་ན། ཐོག་མ་འཕེན་པ་ལས་ཀྱི་རླུང་མ་དག་པ་ལས་བྱུང་སྟེ། དེའི་གནད་དུ་
རླུང་གི་འགྱུ་བ་ཕྱིར་འཕང་བ་གནད་ཡིན་ནོ། །འགྲོ་ཀུན་སེམས་ཀྱི་ཁང་བུ་བཤིག་པས་གྲོལ་བའི་གནད་ནི་
རླུང་ལ་བརྟེན་པས་འགྱུ་བ་མེད་པའི་འགྲོ་འོང་ཞེས་བྱ་སྟེ། དེ་ནི་དྲན་རིག་སྣ་ཚོགས་སུ་སྣང་བའི་སེམས་དེ་
གང་ཡིན་ཞེ་ན། ཐོག་མ་གཞི་མེད་དུ་ཤེས་པ་ལས་བྱུང་སྟེ། དེའི་གནད་དུ་རླུང་ཡིད་ཙམ་ནང་དུ་རྔུབ་པའོ། །
སེམས་ལ་རྒྱུ་རྐྱེན་གང་དུ་ཡང་མ་གྲུབ་པས་ལས་མེད་པས། ཉོན་མོངས་བདག་ཏུ་རྟོག་པའི་སྒྲིབ་པ་ཟད་པའི་
ཕྱིར། ལུང་ལས་མ་བྱུང་བའི་གྲུབ་མཐའ་ཞེས་བྱ་སྟེ། གཞི་དངོས་པོའི་གཤིས་ཞེས་བྱ་བ་དེ་ཅི་ཡིན་ཞེ་ན།
སེམས་ཉིད་དྲན་བསམ་གློ་བུར་བ་འདུས་པའི་འཁོར་ལོར་མ་ཤེས་པ་ལས་བྱུང་བའོ། །དེའི་གནད་དུ་གློ་བུར་
གྱི་ཤེས་པ་ནམ་མཁའ་ལ་འཕངས་པ་གནད་ཡིན་ནོ། །སེམས་ནི་ཐོག་མ་གང་ནས་ཀྱང་མ་འོངས་ད་འགྲོ་
བའི་ས་མེད་པའི་ཕྱིར། སེམས་རྟོག་པ་སྣ་ཚོགས་སུ་འཇུག་པའི་ཡུལ་དེ་སུ་ཡིན་ཞེ་ན། སྣང་རྟགས་རང་གྲོལ་
བའི་ཆོས་ཉིད་དུ་མ་ཤེས་པ་ལས་བྱུང་བ་སྟེ། དེའི་གནད་དུ་གང་སྣང་གི་སྟེང་དུ་གང་འགྱུས་བཞག་པ་ཡིན་ནོ། །
དེའི་ཕྱིར་ན་ཀུན་གཞི་ལས་མ་བྱུང་བའི་ཆོས་སྐུ་ཞེས་བྱའོ། །སེམས་ཀྱི་རྟོག་པ་རྣམས་རང་ཡལ་བས་གང་དུ་
76

མན་ངག་ངེས་པའི་ཁ་བྱང་སོགས།
ཡང་འཁོར་ས་མེད་པའི་ཕྱིར། གདམས་ངག་ལས་མ་བྱུང་བའི་ལྟ་སྒོམ་ཞེས་བྱ་སྟེ། དེའི་ཕྱིར་ན་འགྲོ་བ་དྲུག་
གི་གནས་སྟོངས་པས་རླུང་གི་འགྲོ་བའི་ལམ་ཟད་པའི་ཕྱིར། དོན་དམ་པ་དང་ཀུན་རྫོབ་ཀྱི་བདེན་པ་ཅི་ཡིན་
ཞེ་ན། གཉིས་མེད་གཞི་གྲོལ་དུ་ཤེས་པ་ལས་བྱུང་སྟེ། དེའི་གནད་དུ་སྒྱུ་མ་དང་རྨི་ལམ་གྱི་རྗེས་ལྟ་བ་གནད་
ཡིན་ནོ། །དེའི་ཕྱིར་ན་གོམས་པ་ལས་མ་བྱུང་བའི་ཉམས་མྱོང་ཞེས་བྱའོ། །ཞེས་ནང་དོན་དང་པོ་བསྒྲུབ་བྱ་
ཁྱད་པར་གྱི་མཚན་ཉིད་གཏན་ཚིགས་དང་བཅས་ཏེ་བསྟན་ནས། ད་ནི་དམིགས་གཉིས་པའི་བསྡུས་དོན་
བཞི་པའི་ནང་དོན་གཉིས་པ་སྐྱེ་ཤི་ལ་བཟླ་བ་འཁྲུལ་གཞི་རང་སྟོངས་པར་བསྟན་པ་ནི། སྐྱེ་བས་ནི་དྲན་པ་
གློ་བུར་བ། ཤི་ལ་ནི་དེ་ཉིད་ཡལ་སར་ཡལ་བ་རྗེས་མེད་པའོ། །ཤི་བས་ནི་དེའི་རྗེས་མ་བཅད་པར་རང་སར་
བཞག་ནས་ཤེས་བཞིན་གྱི་རྩིས་ཐེབས་པའོ། །ཤི་བས་ནི་དྲན་རྟོག་ཟད་སར་ཟད་པས་ལས་དང་ཉོན་མོངས་
པ་ཡལ་བའོ། །ཡལ་བས་དྲན་པ་དབྱིངས་སུ་ཐིམ་པས་མཐའི་རྟོག་པ་འགགས་ལ། དངོས་པོ་རང་རྒྱུད་དུ་
འཛིན་པ་སྟོངས་ལ། རྟོག་པ་རགས་པ་རྣམས་མཐར་གྱིས་སྟོངས་པས་འཁྲུལ་པ་ལོག་པའི་ཤེས་པ་སྣང་བ་
མེད་པའོ། །ཞེས་ནང་དོན་གཉིས་པ་སྐྱེ་ཤི་ལ་ལྟ་བས་འཁྲུལ་གཞི་རང་སྟོངས་པར་བསྟན་ནས། ད་ནི་ནང་
དོན་གསུམ་པ་རླུང་གི་གནད་ལ་བརྟེན་ནས་རྟོག་པ་ཡལ་བར་བྱེད་པའི་ཐབས་བསྟན་པ་ནི། རླུང་ཤེས་ནམ་
མཁའ་ལ་འཕངས་པས་འཁྲུལ་པ་ལོག་པའི་ཤེས་པའི་སྣང་བ། སྣང་བ་ཕྱི་རོལ་གྱི་ཡུལ་ལ་སྣང་བ་ནི། ཆོས་
ཉིད་མངོན་སུམ་དུ་སྣང་བ་སྟེ། དེ་ལས་མ་འདས་པས་སྒྲོ་འདོགས་པའི་ཚིག་གི་མཐའ་ཆོད་པའོ། །ཡེ་ཤེས་ཀྱི་
སྣང་བས་རང་བྱུང་གི་ཡེ་ཤེས་ཉིད་གཉེན་པོར་ལས་འདས་པའོ། །ལུས་ངག་སོ་གློད་པས་རླུང་ཕྱེད་ལ་དབང་
ཐོབ་པའོ། །སེམས་སོ་གློད་པས་རླུང་གི་དལ་བ་རྙེད་པས། འཁྲུལ་པ་དུས་གཅིག་ལ་འགགས་པས། ཆོས་
ཉིད་ཀྱི་གཞི་ཡངས་ལ། དེའི་ཕྱིར་ན་སེམས་མ་བཅོས་ན་གསལ་བ་སྟེ། དཔེར་ན་ཆུ་མ་རྙོག་ན་རང་དྭངས་པ་
ལྟ་བུའོ། །ཆོས་ཉིད་ཇི་ལྟར་ཚད་དུ་ཤར་བས་ཡངས་པ་སྟེ་གང་ལ་བརྟེན་ནས་ཀྱང་གྲོལ་བས་ན། རྟོག་པ་
རགས་པ་རྣམས་འཆིང་བ་ནི་རླུང་སེམས་ཕྱིར་ཁ་ནས་བཏོན་ནས་འཕངས་པ་ལས་བྱུང་བའོ། །དེ་ཡང་ཕྱི་
རོལ་གྱི་ཡུལ་ལ་ཆོས་ཉིད་གསལ་བས་རྣམ་པར་རྟོག་པ་ཐམས་ཅད་དུས་གཅིག་ལ་ནུབ་པ་ནི། ཆོས་ཉིད་རང་
ངོ་ལ་ཐིམ་པ་ཞེས་བྱའོ། །དེ་ལྟར་རྣམ་རྟོག་ནུབ་པས་དྲན་པ་རང་ཡལ་བ་ནི་ཆོས་ཉིད་མ་ཐོག་ཏུ་ཐིམ་པ་སྟེ།
དྲན་པ་རླུང་གིས་འགྲོ་འོང་གིས་བཅད་པ་ཞེས་བྱའོ། །ཞེས་ནང་དོན་གསུམ་པ་རླུང་གི་གནད་ལ་བརྟེན་ནས་
རྟོག་པ་ཡལ་བའི་ཐབས་བསྟན་ནས། ད་ནི་ནང་དོན་བཞི་པ་སེམས་ལ་གནོད་པ་གྲུབ་མཐའི་བློས་བཏགས་
177

བི་མ་སྙིང་ཐིག
ཀྱིས་ཆོས་ཀྱི་གོལ་ས་རྣམ་པར་བཅད་པ་བསྟན་པ་ནི། ལུས་སེམས་བདེ་བར་འདོད་པའི་སེམས་ཀྱི་འགྲོ་འོང་
ལ་རྟོག་པའི་ཆོས་ཀྱིས་འཆིང་བ་ལས། ཆོས་ཉིད་རྟོགས་པ་ལ་ཕན་པ་ཅི་ཡང་མེད་པས་ན། དེ་ནི་རྟོག་པ་
འདུས་པ་འབའ་ཞིག་ཡིན་པས་ན། བྱ་བ་དང་བྲལ་བའི་ཆོས་མ་ཡིན་ནོ། །ཚིག་གིས་རང་གི་ཚིག་སྐྱོབ་པ་ལ་
གཞན་གྱི་ཆོས་ཚིག་ལ་གནོད་པའི་རིགས་པ་སྟོང་པའི་གྲུབ་མཐས་བློ་སྤྲོས་པ་དང་བཅས་པས་གཞན་པ་ལས་
ཕན་པ་ཅི་ཡང་མེད་པའོ། །དེའི་ཕྱིར་ན་ཆོས་ཉིད་གནད་ཐོག་ཏུ་གྲོལ་བའི་མན་ངག་ནི་ཤེས་པ་ཙམ་གྱིས་
གྲོལ་བས་སོ། །ཡང་ཁ་ཅིག་བློ་དང་བཅས་པའི་སྒོམ་པས་སེམས་མ་ཤེས་པ་གཟེངས་བསྟོད་ནས། ལུས་ཀྱང་
བཅོས་ནས། ཤེས་པ་ལ་སྒྲིན་བསྐུར་ནས། སེམས་རང་གསལ་ཙམ་ལ་ངལ་སོས་ནས། རང་རིག་གསལ་བ་
མྱོང་བ་ལ་བདེ་བར་འདོད་པས་ནི། སླར་འཁོར་བའི་ནང་གནས་ཀྱི་གཟུགས་མེད་པ་རྣམ་ཤེས་མཐའ་ཡས་
ཀྱི་སྐྱེ་མཆེད་དུ་འཇུག་པར་བྱེད་པ་ལས། ཁམས་གསུམ་ལས་འཆོས་པའི་ཆོས་མ་ཡིན་ནོ། །དེའི་ཕྱིར་ན་མ་
བཅོས་རང་བཞག་ཆེན་པོའི་གནད་གཟིར་བས་འཁྲུལ་སྣང་འཁོར་བ་རྒྱུན་ཆད་པའོ། །ཡང་རྩོལ་བས་ཡུལ་
འཚོལ་བའི་སྒོམ་པ་ལུས་སྐྱིལ་ཀྲུང་དུ་བཅས་ནས། རླུང་ཕྱིར་འགྲོ་བ་བཀག་ནས་ལུས་ཀྱི་ནང་དུ་སྡིགས་ནས་
བསྒོམས་ལ། སེམས་ཀྱི་འགྱུ་བ་ལ་རྟོག་པས་རང་གི་སེམས་ཀྱི་མཚན་ཉིད་སྟོང་པ་ངོས་བཟུང་དང་བྲལ་བ་མི་
ཤེས་ཏེ། དེའི་ཕྱིར་ན་སེམས་ཀྱིས་སེམས་ལ་བལྟས་པས་རྗེས་མེད། སྣང་བ་སྣང་ཐོག་ནས་གྲོལ་བས་འཁོར་
རྐྱེན་ཆོས་ཉིད་དུ་ཤར་བ་དང་། ཤེས་པ་དང་། ཤེས་པ་འགྱུ་ཐོག་ནས་གྲོལ་བས། དྲན་བསམ་རང་ངོ་ལ་ཡལ་
བའི་གནད་སེམས་ཀྱིས་ཟད་ས་མི་ཤེས་པས། དེ་དག་གིས་སླར་ཁམས་གསུམ་དུ་འཆིང་བ་ལས་མ་གཏོགས་
པ་གཞན་ཅི་ཡང་མེད་དོ། །ཡང་ལུས་ཀྱི་བྱ་བ་རྒྱན་ཆ་སྣ་ཚོགས་པས་བརྒྱན་ནས། དུར་ཁྲོད་ལ་སོགས་པར་
ཡན་ལག་གི་བྱེད་པ་སྣ་ཚོགས་པས་ལམ་དུ་སློང་བར་བྱེད་པའི་སྤྱོད་པས་བཅིངས་པ་ནི་ཐར་པ་དང་ཐམས་
ཅད་མཁྱེན་པའི་གེགས་སུ་བྱེད་པ་ལས་མ་གཏོགས་པ། ཆོས་ཉིད་རང་ཐོག་ཏུ་ཕེབས་པ་མ་ཡིན་ནོ། །དེའི་
ཕྱིར་སྣང་བས་རྟོག་པ་དུ་མའི་ཞེན་པ་གཅོད་པའི་གནད་མེད་པར། དྲན་བསམ་ཡུལ་གྱི་རྟོག་པ་སྡུད་པས་
ཁམས་གསུམ་དུ་འཁྲིད་པར་བྱེད་པའོ། །ཡང་དཀྱིལ་འཁོར་དང་རྫས་ལ་བརྟེན་ནས་ལུས་ལ་དབང་བསྐུར་
བ་ལ་བརྟེན་ནས། སེམས་ལ་བྱིན་རླབས་འཆར་བར་འདོད་པས་ནི། སླར་ཡང་ཁམས་གསུམ་དུ་འཆིང་བར་
བྱེད་པའོ། །དེའི་ཕྱིར་རང་བཞིན་མ་བཅོས་རྣལ་མའི་རྒྱ་མེད་པར། ཀུན་བརྟགས་ཡུལ་ལ་གཙོར་བྱེད་པས་
རང་རིག་གི་གནད་མི་མཐོང་བའོ། །དེ་དག་གིས་བསྡུས་པའི་དོན་ལྔ་པ་ལུས་ངག་ཡིད་གློད་པ་ཙམ་གྱིས་
178

མན་ངག་ངེས་པའི་ཁ་བྱང་སོགས།
སེམས་ཀྱི་ཡལ་ས་ངོ་ཤེས་པར་བསྟན་པ་ལ་ཡན་ལག་གི་དོན་བཞིར་བྱས་ནས་བསྟན་ཏོ
ད་ནི་སྤྱི་དོན་དྲུག་པ་ཆོས་ཉིད་དེ་གློད་པ་རང་གི་གནད་དང་ཚད་བསྟན་པ་ལ་ཡན་ལག་གི་དོན་དྲུག་གིས་
བསྟན་པའི་དང་པོ། །
སེམས་གློད་པའི་གནད་ཀྱི་འཆོས་པས་གོལ་བར་བསྟན་པ་ནི
། གང་གིས་མ་བཅིངས་
སེམས་འདི་ཉིད། ཅེས་པ་ལ་སོགས་པས་བསྟན་ཏེ། 
དྲན་པ་དང་རྟོག་པ་གང་གིས་ཀྱང་མ་བཅིངས་པར་རང་
སོ་ན་གནས་པའི་སེམས་འདི་ཉིད་ནི། 
གང་སྣང་གི་སྟེང་དུ་བཞག་པས་ཤེས་པ་གཅོད་བྱེད་ཕྱིར་མ་བལྟས
ཡིན་པ་ལ་བདག་ཏུ་མེད་པ་ཞེས་བྱའོ། །
དེ་ཡང་རང་སྣང་གི་སྟེང་དུ་གློད་པ་ཙམ་གྱིས་གྲོལ་བ་ལ
། སེམས་ལ་
གསལ་པའམ་སྟོང་པར་གཟེག་བསྐུར་ནས་བསྒོམ་པ་ནི
། སླར་འཆིང་སྟེ། གཏན་ཚིགས་ཅིའི་ཕྱིར་ན། ངོ་བོ་
སྟོང་པས་མཚན་ཉིད་ལ་བཅོས་སུ་མེད་པས
། བཅོས་ན་སླར་འཆིང་བའི་ཕྱིར་རོ། །ཞེས་ནང་དོན་དང་པོའོ། །
ད་ནི་ནང་དོན་གཉིས་པ་དྲན་རྟོག་རང་ཡལ་བས་ཆོས་ཉིད་ལས་འཁྱེར་ས་མེད་པར་བསྟན་པ་ནི
། འཇུག་
ནས་ཞེས་པ་ལ་སོགས་པས་བསྟན་ཏེ། 
དེ་ཡང་ཡུལ་ཀུན་ལ་འཇུག་པར་ནུས་ཤིང་རང་གི་སེམས་གཞི་རྩ་མེད་
པ་ལ་འཆིང་བའི་དྲན་པ་ཆོས་ཉིད་ཀྱི་ཀློང་དུ་ཐིམ་པ་ནི
དྲན་བསམ་གྱི་འཁོར་ལོ་ལ་མི་གནས་པ་ཉིད་དོ
དེ་ཡང་དྲན་པ་གང་ལ་སྣང་བ་སྣང་ཐོག་སོ་སོའི་རང་སར་ཡལ་བ་ལ
། སྔ་ཕྱིའི་སྡེབས་དང་འགྲོ་ས་མེད་པས།
རྟོག་མེད་ཀྱི་བསམ་གཏན་སེམས་བཟུང་ནས་བསྒོམས་པས་སླར་དྲན་པ་རྒྱུད་ལ་བརྟེན་པར་འགྲོ་བས
། དེ་
ཡང་ཅིའི་ཕྱིར་དྲན་པ་བརྟེན་ཞེ་ན
རྟོག་དཔྱོད་ཡུལ་གྱི་ཤེས་པ་ནང་དུ་བཟུང་བས
། སྣང་བ་ཕྲ་བའི་ཞེན་པ་
རང་རྒྱུད་དུ་བཟུང་བས་དྲན་པ་སླར་རགས་སུ་སོང་བའོ
ཞེས་ནང་དོན་གཉིས་པ་དྲན་རྟོག་རང་སར་ཡལ་
བའི་ཆོས་ཉིད་ལས་འཁྱེར་ས་མེད་པར་བསྟན་ནས
ད་ནི་ནང་དོན་གསུམ་པ་དྲན་པ་རང་ཡལ་བའི་གནད་
ལ་བརྟེན་ནས་གཏན་ཚིགས་དང་བཅས་པ་བསྟན་པ་ནི
དེ་ཡང་རང་ལུས་དངོས་པོ་རང་རྒྱུད་པ་འབྱུང་བ་
བཞིའི་བྱེད་པོ་དང་བཅས་པ་དང་། 
སེམས་དངོས་མེད་སྟོང་པ་རྒྱུ་རྐྱེན་དུ་མ་གྲུབ་པ་གཉིས་འདྲེས་ཤིང་དུས་
མཚུངས་པ་ལ། 
གནད་དུ་ལུས་སེམས་ཀྱི་འབྲེལ་བ་བཅད་པའི་མན་ངག་རླུང་སེམས་ཡ་ཕྲལ་ནས་བསླབ་པ་
ཙམ་གྱིས་དྲན་པ་སྟོངས་པ་ལ་ཆོས་ཉིད་ཡིན་ལ
ཨ་དང་ཕྱོགས་ལ་སོགས་པས་ལུས་ཁྲོ་བོའི་སྐུར་བདག་ཏུ་
གཟུགས་སུ་སློང་བ་ཅིའི་ཕྱིར་ཏེ། 
དངོས་པོ་གཅིག་ལ་གཟུགས་བརྙན་ཐ་དད་པ་མི་རུང་ངོ༌
། །ཞེས་ནང་དོན་
གསུམ་པ་དྲན་པ་རང་ཡལ་བའི་གནད་ལ་བརྟེན་ནས་གཏན་ཚིགས་དང་བཅས་པ་བསྟན་ནས
། ད་ནི་ནང་
དོན་བཞི་པ་གཅིག་ཤེས་ཀུན་གྲོལ་བའི་གནད་ཀྱིས་ཐ་སྙད་རྣམས་རང་འགགས་པར་བསྟན་པ་ནི
། གཅིག་
179

བི་མ་སྙིང་ཐིག
ཆོས་ཉིད་དུ་ཤེས་པས་ཐ་སྙད་ཀུན་ལས་གྲོལ་བའི་རང་བཞིན་ལ་བྱ་བ་བྱེད་པས་གནོད་པ་ནི། ལུས་ངག་གི་
བྱ་བ་དང་བྲལ་བ་ལ་ཤེས་པ་གླེན་ལྷོད་ཀྱིས་སོང་ན་སྤྱོད་པ་ཤུགས་ཀྱིས་ཡངས་པས་རྟོག་པ་ལས་གྲུབ་མཐའི་
ཐ་སྙད་བརྗོད་པའི་ཚིག་གི་མཐའ་ལ་འཇལ་བ་ཅིའི་ཕྱིར་ཞེས་ནང་དོན་བཞི་པའོ། །ད་ནི་ནང་དོན་ལྔ་པ་དེ་
ཡང་རང་གྲོལ་གཅིག་གི་འཁོར་ལོས་མ་འདས་པར་བསྟན་པ་ནི། ཉོན་མོངས་པ་ལྔ་པོ་བྱང་ཆུབ་ཐོབ་པར་
བྱེད་པའི་ས་བོན་ཡིན་པ་ལ། རང་གྲོལ་གཉེན་པོ་གཞན་ལ་མ་ལྟོས་པར་བཞག་པ་ཙམ་གྱིས་གྲོལ་བ་ལས།
ལམ་ལྔ་འདོད་པ་དང་སའི་གྲངས་དང་གཉེན་པོ་འདོད་པ་ཅིའི་ཕྱིར་ཞེས་ནང་དོན་ལྔ་པའོ། །ད་ནི་ནང་དོན་
དྲུག་པ་དེ་གཉིས་ཀྱི་གྲོལ་ས་བསྟན་པ་ནི། གང་ལས་ཀྱང་མ་བྱུང་བས་བྱ་བ་ལས་གྲོལ་བ་ནི། གང་དུ་ཡང་མ་
སོང་བས་སྤང་བླང་དུ་ཡང་མེད་པས་སོ། །དེས་གར་ཡང་གནས་ཤིང་འགྱུར་བ་མེད་པ་ཉིད་དོ། །དེ་ཡང་རང་
ངོ་སྤྲད་པ་ཙམ་ལས་ཅི་ཞིག་བྱ་སྟེ་འབད་པ་བྱ་མི་དགོས་སོ། །ཞེས་རྣམ་པ་ཡུལ་རྟོག་པ་དྲན་པ་གཅོད་པའི་
གནད་སྤུ་གྲི་ལྟ་བུ་ལ་སེམས་ཀྱི་ཡུལ་བསྟན། དམིགས་བསླབ་བྱ་གཉིས་པ་ལ་བསྡུས་པའི་དོན་དྲུག་ཏུ་བྱས་
ནས་བསྟན་ཏོ། །མཁས་པ་བྱེ་མ་ལས་རྣམ་པར་བཤད་པའོ།། །སྤྱི། རྒྱ་རྒྱ་རྒྱ། ས་མ་ཡཱ།། །།
༑ སེམས་ཀྱི་དམིགས་གསུམ་པའི་རྣམ་པར་བཤད་པ་ནི། འདི་ལ་བསྡུས་པའི་དོན་གཉིས་ཏེ། དེ་ལ་སྤྱི་དོན་
དང་པོ་གནད་ལ་བརྟེན་ནས་ཁྱད་པར་ཡེ་ཤེས་ཀྱི་བབས་ལྟ་བ་དང་། སྤྱི་དོན་གཉིས་པ་སེམས་དང་ཡེ་ཤེས་
ཀྱི་དབྱེ་བ་གཏན་ཚིགས་དང་བཅས་ཏེ་བསྟན་པའོ། །དེ་ལ་སྤྱི་དོན་དང་པོ་གནད་ལ་བརྟེན་ནས་ཁྱད་པར་ཡེ་
ཤེས་ཀྱི་སྣང་བ་བསྟན་པ་ལ། ཡན་ལག་གི་དོན་དགུས་བསྟན་པའི་དང་པོ་རླུང་གནད་རིན་པོ་ཆེ་ལ་བརྟེན་
ནས་སངས་རྒྱས་ཀྱི་ཞིང་ཁམས་རང་ལ་རྫོགས་པར་བསྟན་པ་ནི། གང་གིས་རླུང་ལ་གོམས་པ་ཡིས། །ཞེས་
པ་ལ་སོགས་པས་བསྟན་ཏེ། གང་གིས་ཞེས་འགྲོ་བ་གང་ཟག་སྨོས་པ་སྟེ། རླུང་ཕར་འཕེན་པ་ལ་གོམས་པར་
བྱས་པ་ཡིས། བཏགས་པ་རྣམ་གྲངས་ཀྱི་ཆོས་རྣམས་ཐམས་ཅད་འཇིག་པར་བྱེད་པ་ནི། ཚད་རང་ལ་ཟིན་
པས་སོ། །སེམས་ཀྱི་དམིགས་ནི་བསླབ་བྱའི་རིམ་པ་དྲུག་དཔེ་དང་བཅས་པ་ལ་མཁས་པ་ནི། ལག་ལེན་
ཁྲིག་ཆགས་སུ་སྟོན་ཤེས་པས་འགྲོ་བ་ལྷ་ལ་སོགས་པ་དྲུག་གིས་འཕྲོས་པའི་ཁུངས་སྲིད་པའི་བར་དོ་ལ་མ་
བྱུང་ནས་སོ་སོའི་མངལ་གྱི་སྒོར་འཛུད་པ་ནི། རླུང་གི་བྱེད་པའི་ལས་བྱེད་པ་སྟེ། དེ་གཅོད་པར་བྱེད་ལ་
སེམས་ཀྱི་ཁང་བུ་གཞིག་པར་བྱེད་པ་སྔོན་འགྲོ་དང༌། དངོས་གཞིའི་ལག་ལེན་ནོ། །དེ་ཡང་སློབ་པའི་གང་
ཟག་གིས་སྔར་འགྱུ་བ་ཡལ་ལ། ཕྱི་མའི་འགྱུ་བ་སྣ་སྟེབས་པའི་བར་དུ་ཡལ་བའི་མཚམས་དྲན་རིག་གང་
180

མན་ངག་ངེས་པའི་ཁ་བྱང་སོགས།
གིས་ཀྱང་མ་བཟུང་བའི་དུས་སུ་ཤེས་པ་གཏད་པས། །དྲན་རིག་དབྱིངས་ལ་ཐིམ་ནས། འགྱུ་བ་ཁོག་སངས་
པ་ཞེས་བྱ་བའི་ཉམས་སུ་མྱོང་བ་རྒྱུད་ལ་འཆར་རོ། །དེ་ལྟར་ན་ཡུལ་གྱི་རྐྱེན་གང་སྣང་གི་སྟེང་དུ་བཞག་པས་
རྣམ་ཤེས་གཅིག་ཏུ་སྡུད་པའི་ཐབས་ནི་རླུང་འགྲོ་བ་ལ་བརྟེན་ནས། ནང་དུ་མེར་གྱིས་གང་བའི་ཚེ། རྣམ་པར་
རྟོག་པ་རང་སར་སངས་ནས། ཡེ་ཤེས་རང་ངོ་ལ་རྒྱས་ཏེ། ཆོས་ཉིད་ཀྱི་ཞིང་ཁམས་སུ་མི་ལྡོག་པས་རང་
རྫོགས་པའོ། །ཞེས་ནང་དོན་དང་པོ་རླུང་གནད་རིན་པོ་ཆེ་ལ་བརྟེན་ནས་སྐྱེ་བ་ཐ་མའི་ཞིང་ཁམས་རྫོགས་
པར་བསྟན་ནས། ད་ནི་ནང་དོན་གཉིས་པ་ཡལ་བའི་དུས་ངེས་པ་ཁྱད་པར་གྱི་མཆོད་བྱ་ལས་བྱུང་བར་
བསྟན་པ་ནི། དེ་ཡང་མཆོད་པ་ཞེས་པ་གཏོང་བ་ཁྱད་པར་གྱི་བྱེ་བྲག་སྟེ། དེ་མཆོད་པར་བྱེད་པའི་གནད་དུ་
མ་ཆགས་མི་གཡོ་བའི་རླུང་ལ་གཏད་པས་ཁམས་གསུམ་དུས་གཅིག་ལ་གྲོལ་བའོ། །དེ་ལྟར་སེམས་སྡེ་ལས།
བླ་མ་མཆོད་དང་གཏོང་བ་དང་། །དེ་བཞིན་བསོད་ནམས་ཐམས་ཅད་ལ། །མ་ཆགས་མི་གཡོའི་སྟོབས་མེད་
ན༑ །བྱས་ན་འཆིང་བ་ཆེན་པོར་འགྱུར། །ཞེས་པས་སོ། །དེ་ལ་འགྲོ་བ་ནི་རླུང་རྣམས་ཀྱིས་ནི་ཕྱིར་འགྲོ་ནང་
དུ་འགེངས་པའོ། །དམིགས་ནི་ཉམས་དང་རྟོགས་པ་གསལ་བར་བྱེད་པའོ། །སེམས་ཀྱི་ཡལ་དུས་ནི་སྣང་
སྟོང་གང་དུའང་མ་ཕྱེ་བའི་དུས་སོ། །དེ་རང་གི་རླུང་ལ་མངོན་པར་འགྲོ་འོང་མེད་པ་ཉིད་དུ་རྟོགས་པ་ནི།
རླུང་སྔ་མ་འདས་པ་དང་ཕྱི་མ་མ་འོངས་པའི་མཚམས་དྲན་རྟོག་རང་ཡལ་ལ་མཁས་པའོ། ཞེས་པ་ནང་དོན་
གཉིས་པའོ། །ད་ནི་ནང་དོན་གསུམ་པ་བསླབ་པར་བྱ་བ་ཐུན་མོང་མ་ཡིན་པའི་གནད་བསྟན་པ་ནི། རིག་
པའི་ངོ་བོས་སྟོང་ལ་རང་བཞིན་གྱིས་གསལ་བའོ། །ཡེ་ཤེས་ནི་ཀ་དག་ལྷུན་གྲུབ་ཐུགས་རྗེ་ཀུན་ཁྱབ་ཀྱི་ཡེ་ཤེས་སོ།།
གཞི་གནས་དང༌། མཚན་ཉིད་འཛིན་པ་ཡེ་ཤེས་རྣམ་པ་ལྔའོ། དང༌། ཤེས་བྱས་བསྡུས་པའི་ཡེ་ཤེས་སོ། །ཇི་ལྟ་
བ་དང་ཇི་སྙེད་པའི་ཡེ་ཤེས་སོ།། ལོགས་པ་ནི་སློབ་པའི་གང་ཟག་གིས་གྱང་ངམ་རྩིག་ལོགས་ལ་རང་གི་སྙིང་གར་
ཤིང་གཏད་ནས། དེ་ལ་རླུང་ཤེས་བཅུག་ནས་ཡུན་རིང་བསླབས་པས་གང་ལ་ཡང་ཟང་ཐལ་བར་རྒྱུ་ནུས་པ་
དག་ཏུ་འགྱུར་ལ། མི་སློབ་པས་དེ་ཉིད་གཏད་པ་ཙམ་གྱིས་གནད་དེ་ཤེས་པ་ཙམ་གྱིས། གྲོལ་བའོ། །དེ་ནི་སློབ་
པ་དང་མི་སློབ་པ་གཉིས་ཀས་ལུས་འབྱུང་བ་ས་ཆུ་མེ་རླུང་བཞིས་སེམས་བཅིངས་པ་ལས་གྲོལ་ནས། ལུས་
འབྱུང་བ་བཞི་འཆར་བ་ལ་ཐོགས་པ་མེད་པར་རྒྱུ་བར་ནུས་པ་དག་འབྱུང་ངོ་། །དེ་ལ་ལུས་འབྱུང་བ་རྡུལ་ཕྲ་
རབ་ཀྱི་རྟོག་པ་སངས་པས་ལུས་ཀྱང་སང་སེང་དུ་མཐོང་ལ། ནང་སེམས་ཉིད་ཟད་པའི་མཐར་གྲོལ་བས།
རང་ངོ་ཡེ་ཤེས་སུ་རྒྱས་པའི་དྲི་མ་འབྱུང་བ་ཕྲ་རགས་ལ་བདག་ཏུ་བཅིངས་པ་ངོ་ཤེས་པའི་རྣལ་འབྱོར་དེས་ན་
8

བི་མ་སྙིང་ཐིག
རི་བྲག་རྣམས་ལ་ཟང་ཐལ་བར་རྒྱུ་བར་ནུས་སོ། །ཞེས་ནང་དོན་གསུམ་པ་བསྟན་ནས། ད་ནི་ནང་དོན་བཞི་
པ་གནས་པ་རྩའི་གནད་ལ་བརྟེན་ནས་བཙན་ཐབས་སུ་སངས་རྒྱུ་བར་བསྟན་པ་ནི། ད་རེས་རིག་པ་ནི་འགྱུ་
བའི་ཆ་ནས་བཞག་ལ། ཡེ་ཤེས་ནི་གསལ་ཙམ་ལ་བཞག་ལ། སྤུར་བ་ནི་སློབ་པ་རང་གི་ལུས་དཀྱིལ་ན་རྩ་
ཕྱི་དཀར་བ། ནང་དམར་བ། ཁ་ཆེ་ལ་རྩ་བ་ཕྲ་བ་སྙིང་གི་དཀྱིལ་ནས་ལམ་བྱུང་སྟེ་མིག་ལ་ཟུག་ནས་ཡོད་དེ།
དེའི་ནང་ནས་རླུང་དང་སེམས་དྲངས་ལ་མཁའ་ལ་བཏོན་པས་རླུང་སེམས་ཆོས་ཉིད་དུ་འགྱུར་བའོ། །གཉིད་
དང་རྨི་ལམ་གྱི་རྣལ་འབྱོར་བྱེད་པ་དྲན་པ་རྩ་ནང་དུ་བསྟིམས་ལ། ཁ་ལ་ཡི་གེའི་ཨ་དཀར་པོས། རྒྱས་བཏབ་
ནས་གཉིད་ཀྱི་རྣལ་འབྱོར་དུ་བྱས་ན། གཉིད་འོད་གསལ་གྱི་གནད་ཀྱིས་གཉིད་འོད་གསལ་རྟོག་པ་མེད་པ་
དང་རྨི་ལམ་ཆོས་ཉིད་དུ་འགྱུར་བའི་རྣལ་འབྱོར་དམ་པའོ། །ཞེས་ནང་དོན་བཞི་པའོ། །ད་ནི་ནང་དོན་ལྔ་པ་
རླུང་སྤུར་བའི་གནད་ཀྱིས་ལུས་སེམས་ཀྱི་འབྲེལ་བ་བཅད་པར་བསྟན་པ་ནི། རིག་པའི་འཕེན་པ། ཡེ་ཤེས་
ནི་ཕྱིར་གསལ་བ། མཁའ་ནི་སློབ་པས་ལུས་ཀྱི་གནད་ལ་བརྟེན་ནས། ཕྱིར་འཕངས་པས། རང་བཞིན་གྱིས་
འབྲེལ་པ་དག །འབྱུང་བའི་གནད་ཀྱིས་རླུང་ཕྱིར་ཕུལ་བས་རིག་པ་རང་སར་དྭངས་ཏེ། ཡུལ་དམིགས་ལ་
སོགས་པ་གཟུགས་ལ་རྟོག་པ། སེམས་ཀྱིས་དེའི་རྒྱུད་བཟུང་བ་དང་འཛིན་པར་བྱེད་པའི། དེ་གཉིས་ཀྱི་
འབྲེལ་རླུང༌། དེ་མ་སྐྱེས་མི་སྐྱེ་བའི་དགོངས་པ་ལ་དཔྱད་ན། འཁྲུལ་རྐྱེན་དུ་མ་ཆོས་ཉིད་དུ་འཆར་བའོ། །
ཞེས་ནང་དོན་ལྔ་པའོ།། །།
ད་ནི་ནང་དོན་དྲུག་པ་ཁྱད་པར་ཆེན་པོ་མཆོག་གིས་རང་ངོ་གཅེར་མཐོང་དུ་བསྟན་པ་ནི། ངོ་གཞན་མ་ཡིན་
པའི་ཆོས་ཉིད། སྤྲད་པ་གཉིས་འདུས་པ་གནད་དེ་དེ་ཉིད་ངོ་ཤེས་པས་རིག་པ་རང་ཐོག་ཏུ་གྲོལ་ཡེ་ཤེས་ཀྱི་
རང་ངོ་ བློ་ཡིས་དཔྱད་པས། སྣང་བས་མ་བསྒྱུར་བའོ། །དེ་བསྟན་པ་ཙམ་གྱིས་ཤེས་པས་གྲོལ་བའོ། །
རྫོགས་པས་བཅོས་སུ་མེད་ལ། ཆེན་པོ་ཡིན་པས་དེ་ལས་འདས་པ་མེད་པའོ། །བྱ་བ་དང་བྲལ་བས་འབད་
མི་དགོས། ཀློང་ནི་དེ་ལས་འཕྱུགས་པ་མེད་པ། ལྟ་བ་ནི་མཐོང་བ་རྣམ་པར་དག་པ། ངོས་རླུང་སེམས་ཀྱི་
བར་དུ་བཟུང་བའོ། །ཞེས་ནང་དོན་དྲུག་པའོ།། །།ད་ནི་ནང་དོན་བདུན་པ་བྱ་བ་དང་བྲལ་བའི་གནད་
ཀྱིས་མ་བྱས་པའི་ཆོས་ཉིད་གཏན་ལ་དབབ་པ་བསྟན་པ་ནི། ཐག་སེམས་ཉིད་མ་བཅོས་པ་རྣལ་མ་ལ།
འཁོར་འདས་དུས་གཅིག་བཅད་པའི་གནད་ལ་བརྟེན་པས་ནི། དྲན་རིག་གི་ཡལ་ས་ཤེས་པས་སོ། །རྫོགས་
པ་ནི་སྤང་བར་དགག་སྒྲུབ་ལས་འདས་ཤིང་། བྱ་བཙལ་དང་བྲལ་བའི་དོན་ནོ། །ཆེན་པོ་ནི་ཐབས་ཀྱི་
182

མན་ངག་ངེས་པའི་ཁ་བྱང་སོགས། །
ཁྱད་པར་ལ་དགོངས་པའོ། །བྱ་བྲལ་ཞེས་པས་རྣལ་འབྱོར་པས་ཕྱི་ལུས་ཀྱི་དལ་བ་བརྟེན་པ་དང༌། ནང་ངག་
གི་དལ་བ་བརྟེན་པ་དང་། གསང་བ་སེམས་ཀྱི་དལ་བ་བརྟེན་པའོ། །དེ་ལྟར་བྱས་པས་ལུས་དལ་བས་རྩ་
དལ་ལ། རྩ་དལ་བས་རླུང་དལ། རླུང་དལ་བས་རྣམ་རྟོག་རྒྱུན་ཆད་པས་གནད་ཆེའོ། །དེ་ལྟར་བྱས་པས་
ལུས་ཆོས་ཉིད་ཀྱི་ཀློང་དུ་ཚུད་པས་ལུས་ཀྱི་དངོས་པོ་རང་ཞིག་ནས་ལུས་ཀྱི་བདེ་བ་རྙེད། ངག་ཆོས་ཉིད་ཀྱི་
ཀློང་དུ་ཚུད་པས་ངག་གི་དངོས་པོ་ཞིག་པས། ངག་བརྗོད་དུ་མེད་པ་ལ་ལོངས་སྤྱོད་དོ། །སེམས་ཆོས་ཉིད་ཀྱི་
ཀློང་དུ་ཚུད་པས་སེམས་ཀྱི་ཁང་བུ་ཞིག་ནས། སེམས་ཀྱི་ཡལ་ས་ངོ་ཤེས་པའི། །དེ་ལྟར་ཆེན་པོ་ཉིད་ཀྱི་ལྟ་བ་
དངོས་བསྟན་པ་ནི། ཡལ་ངོ་ཤེས་པས་ལུས་ཀྱི་ཞེན་པ་སེམས་དང་འབྲེལ་བས་ལུས་ཀྱི་བརྡའ་ཐབས་ལ་
གནས་པས། ལྡོག་པའི་གཞི་སྟོངས་པ་དང་། ཡལ་རྐྱེན་ངོ་ཤེས་པས་ངག་གི་ཞེན་པ་ཚིག་གི་རྟོག་དཔྱོད་དང་
འབྲེལ་བ་ཆོད་དེ་དག་གི་ན་བརྡའི་ཐབས་གཙོ་བས། ལྡོག་པའི་ལམ་མ་རྙེད་པའོ། །ཡང་ཡལ་བའི་དུས་ངོ་
ཤེས་པས་སེམས་ཀྱི་ཞེན་པ་ཡུལ་ཐ་དད་པ་ལ་རྟོག་པའི་འབྲེལ་བ་ཆོད་པས་སེམས་ཀྱི་ན་བརྡར་གནས་པ་
བསྟན་པས་ལྡོག་པའི་འབྲས་བུ་ཟད་པའོ། །ཞེས་ནང་དོན་བདུན་པ་བསྟན་ཏོ།། །།ད་ནི་ནང་དོན་
བརྒྱད་པ་ཉམས་དང་རྟོགས་པ་ལ་བརྟེན་ནས་ཁམས་གསུམ་གྱི་གཞི་སྟོངས་པར་བསྟན་པ་ནི། དེ་ཡང་གདིང་
གྲོལ་བ་བཞིའི་སྟེང་དུ་བཅའ་བའི་གནད་ཡེ་གྲོལ་བསྐྱར་གཞི་མེད་ལ། རང་གྲོལ་ལ་གཉེན་པོ་མེད་པ་དང་།
ཡོངས་སུ་གྲོལ་བ་ལ་རྣམ་སྨིན་མེད་པ་དང་། ཅེར་གྲོལ་མཐོང་བ་ཙམ་གྱིས་ཡལ་བའི་གནད་ལ་བརྟེན་པས་
ནི་འཁོར་བ་སྣང་ཤེས་ཐ་དད་པ་དང་། འདས་པ་སྐུ་དང་ཡེ་ཤེས་ཀྱི་འབྱུང་གནས་དང་། དེ་གཉིས་ཀྱི་འབྲེལ་
བ་ཆོས་ལ་བདག་ཏུ་ལྟ་བ་རྣམས་བཅད་ནས། སེམས་ཅན་གྱི་ཁམས་གསུམ་གྱི་དོང་ཐར་བར་དཀའ་བའི་
ཡལ་བའི་མཚན་ཉིད་ཤེས་པ་ལ་བརྟེན་ནས་དུས་གཅིག་ལ་སྤྲུགས་ནས། དེ་ནས་ཕྱི་ལུས་དང་། ནང་ངག་
དང༌། 
གསང་བ་སེམས་ཀྱི་སྲིད་པ་དང་གསུམ་གྱི་གདར་ཤ་རྟོག་པ་རྣམས་རང་འགགས་པས་གཅོད་པའོ། །
ཞེས་ནང་དོན་བརྒྱད་པ་བསྟན་ནས། ད་ནི་ཡན་ལག་གི་དོན་དགུ་པ་གནད་གསུམ་གྱི་ཁྱད་པར་གྱི་ཆོས་
བསྟན་པ་ནི། དེ་ཡང་ཞེས་པ་བསྐྱར་བའམ་བསྣན་པའི་ཚིག་གོ །ངོ་ནི་རང་ངོ་རིག་པ། གཞན་ངོ་སྣང་བ།
རང་ནི་རང་གི་རིག་པས་རྒྱུ་མེད་གཞན་ལ་མ་ལྟོས། །རང་སྣང་བས་རྐྱེན་མེད་ཡུལ་ལ་མི་གནས་པའོ། །ཐོག་
ཏུ་ནི་འགྲོ་ས་མེད་པས་འཆར་བ་དང་འཇུག་པ་མེད་པའོ། །དེ་ལྟར་སྣང་བ་དང་རིག་པ་གཉིས་སྤྲད་པས་ཕྱི་
སྣང་བ་ལ་བརྟེན་ནས་འཁོར་བའི་སྤྱིབས་ལྡོག་པའི་ཁུངས་འགགས་པས་ཕྱིན་ལ། ནང་རིག་པ་ལ་བརྟེན་
183

བི་མ་སྙིང་ཐིག
ནས་འདས་པའི་སྤྱིབས་འོང་མེད་འགྲོ་ས་མེད་པས་ཕྱིན་པའོ། །ཐག་གཉིས་སྣང་མེད་པར་རིག་པ་གཅིག་
པའི་ཐོག་ཏུ་འཁོར་འདས་གཉིས་མེད་དུ་བཅད་པས། སེམས་འགྱུ་བ་སྣ་ཚོགས་ལ་རྟོག་པའི་འཁོར་ཏ།
སེམས་འགྱུ་བ་རང་དག་པ། སྟོང་པ་ངོ་བོ་རང་ཐོག་ན་གསལ་བ་གཉིས་གཞི་མི་གཅིག་པས་སོ་སོར་ཕྱེ་བས།
གཅིག་ཡལ་གཅིག་སྣང་བས་རང་ངོ་འབྲེལ་མེད་ཕྱེད་པའོ། །དེ་ལྟར་ཕྱེད་པས་གདིང་གྲོལ་བ་བཞིའི་ཐོག་ཏུ་
བཅད་ཅིང་བཙལ་དུ་མེད་པར་བཅས་པས། ད་འཁོར་བ་རང་ཐོག་ཏུ་ལྡོག་པ་མེད་པའི་རྩད་རང་སེམས་ཡལ་
བའི་དུས་སུ་ཆོད་པས། ད་ཁམས་གསུམ་དུ་ལྡོག་པའི་རྟེན་མེད་པའོ། །ཞེས་དེ་དག་གིས་སེམས་ཀྱི་དམིགས་
གསུམ་པའི་བསྡུས་པའི་དོན་དང་པོ་གནད་ལ་བརྟེན་ནས་ཁྱད་པར་ཡེ་ཤེས་ཀྱི་སྣང་བ་བསྟན་པ་ལ་ཡན་ལག་
གི་དོན་དགུར་བྱས་ནས་བསྟན་ཏོ། །ད་ནི་སྤྱི་དོན་ཐ་མ་སེམས་དང་ཡེ་ཤེས་ཀྱི་དབྱེ་བ་ཚིག་དང་
བཅས་ཏེ་བསྟན་པ་ལ། ཡན་ལག་གི་དོན་གཉིས་ཀྱིས་བསྟན་པའི་དང་པོ་དབྱེ་བ་ལ་བརྟེན་ནས་ཡེ་ཤེས་རང་
གི་མཚན་ཉིད་བསྟན་པ་ནི། ཨེ་མ་ཧོ་ཞེས་ངོ་མཚར་ཆེ་བའི་ཚིག་ཁྱད་པར་ཡེ་ཤེས་དངོས་བསྟན་ཞེས་པའི།
དེ་ཡང་སེམས་ཞེས་ངོ་བོ་མེད་པས་མཚན་ཉིད་གང་དུ་ཡང་མ་གྲུབ། དེ་ལྟར་མ་གྲུབ་ཀྱང་འགྱུ་བ་སྣ་ཚོགས་
པ་ལ་རྟོག་པས། དེ་ཡང་ཡལ་སར་ཡལ་བས་རྒྱུ་རྐྱེན་གང་གིས་ཀྱང་མ་བསྐྱེད། ཟད་སར་ཟད་པས་འབྲས་བུ་
ངེས་པ་གང་དུ་ཡང་གྲུབ་པ་མེད་པས་ན། སྟོང་པ་རྒྱུ་རྐྱེན་གྱིས་མ་བསྐྱེད་པ་དང༌། ངོ་བོ་དེ་རྒྱུ་དང་མཚན་ཉིད་
གང་ནས་ཀྱང་བཙལ་དུ་མི་རྙེད་པ་དང་། ངོ་བོ་དེ་ལ་གཞི་མེད་པས་རྟོག་པའི་ཁུངས་སྒོ་འགགས་པ་དང་། རྩ་
བ་མེད་པས་ལྡོག་པའི་རྐྱེན་གང་ལ་ཡང་རག་མ་ལུས་པའོ། །དེ་རྣམས་ལ་མཁས་པས་ནི། ཐོག་མ་བྱུང་ས་
མེད་པས་དངོས་པོ་སྟོང་པར་ཤེས་པ་དང་། བར་དུ་གནས་ས་མེད་པས་ཡལ་བའི་དུས་ཚོད་ཟིན་པ་དང་། ཐ་
མ་འགྲོ་ས་མེད་པས་ལྡོག་པའི་གཞི་སྟོངས་པ་ནི། ཡེ་ཤེས་ཀྱི་འགྱུར་རྟོག་པ་གློ་བུར་བར་ཆད་ཟིན་པས། ཅིར་
སྣང་ཤེས་བཞིན་གྱི་བྱ་རས་ངོ་ཤེས་པས། རྟོག་པ་ཅི་བྱུང་ཡེ་ཤེས་སུ་གྲོལ་བས། སེམས་ཀྱི་རྟོག་ཚོགས་ཀྱི་
མིང་མེད་པའོ། །དེ་ལྟར་ཡང་། ནམ་མཁའ་རྟོག་པ་སྐྱེ་མེད་ཅིང་། །རྟོག་པ་དེ་ཉིད་ནམ་མཁའ་འདྲ། །ཞེས་
པས་སོ། །སེམས་ཀྱི་རང་བཞིན་ནི་དྲན་པ་སྣ་ཚོགས་པས་ཡུལ་ཐམས་ཅད་ལ་འཇུག་པར་བྱེད་པ་སྟེ། དེ་ཡང་
གནས་པས་སྟོང་ལ། སྟོང་པས་ཡལ་བ་ནི་མཁས་པས་ཏེ། དེ་ལྟར་ན་འགྱུ་བ་སྟོང་དག དྲན་པ་རང་ཡལ།
འགྱུ་བས་རྗེས་མེད་པ་ནི་ཡེ་ཤེས་ཀྱི་ཡུལ་སྟེ། དེའི་ཚད་ནི་དྲན་རྟོག་སྣ་ཚོགས་སུ་ཤར་བ། ཤར་སར་ནུབ་པ།
ནུབ་ས་ནས་སྟོངས་པའོ། །དེ་བྱར་མེད་རང་དག་ཏུ་ཟིན་པ་ནི། སྐྱེ་བ་སྔ་ཕྱི་ལ་མི་གནས་པས། ལུས་སེམས་
184

མན་ངག་ངེས་པའི་ཁ་བྱང་སོགས།
ལ་འབྲེལ་མེད་པར་ངོ་ཤེས་པའོ། །ཡང་སེམས་ཀྱི་འགྱུ་དུས་ནི་རྟོག་པ་ཕྲ་རགས་བར་པ་ལས། འཇུག་པ་
ལས་ཀྱི་རླུང་གི་བྱས། དྲན་པ་ཡུལ་ཐ་དད་པས་བླང༌། ཤར་བ་གཏད་མེད་རང་གྲོལ་བར་ཤར། གནས་པ་
བསམ་ངོ་རང་དག་པར་གནས་པ་ལ་མཁས་པས་ཡེ་ཤེས་ཀྱི་རྐྱེན་ནི། དྲན་བསམ་ཡལ་བའི་ཚད་ཟིན་པས་
རླུང་སེམས་ལ་དབང་ཐོབ་པས། འཁོར་འདས་འབྲེལ་ཆད་པས། སྣང་རྟོགས་ཀྱི་ཆོས་ཐམས་ཅད་རང་གྲོལ་
བར་གཏན་ལ་ཕེབས་པ་ནི། ཕྱི་སྣང་བའི་དམིགས་པ་དག་པས་རྐྱེན་མེད་ན་ཡེ་ཤེས་འཆར་བའི་ཡུལ་སྟོངས་
ལ༑ ལས་དང་ཉོན་མོངས་པ་མེད་ན་ཡེ་ཤེས་རང་ཡིན་པར་གཏན་ལ་མི་ཕེབས་པས་སོ། །ཡང་སེམས་ཀྱི་
ཡལ་ས་ནི་བློ་སྔ་ཕྱིའི་བར་ཡལ་བས། རྒྱུ་མཚན་གོང་འོག་གི་སྡེབས་མེད་ལ། དྲན་པ་སྔ་ཕྱིའི་བར་དུ་ཡལ་
བས། བློ་མ་བུའི་འཆུག་མེད། སྣང་ཤེས་སྔ་ཕྱིའི་བར་དུ་ཡལ་བས་འཇུག་པ་ཐ་དད་པ་ལ་ལྟོས་མི་འཆའ་འོ། །
དེ་དག་འགྱུ་མེད་རང་དག་ལ་མཁས་པས་ཡེ་ཤེས་ཀྱི་རང་ངོ་སྟོང་པ་མཚན་ཉིད་གང་དུ་ཡང་མ་གྲུབ་པས་
གནས་པ་ལ་མི་འཕྲོ་བས་རང་སར་བརྟན་པར་བྱས་པའོ། །སེམས་ཀྱི་མེད་པ་ནི། ཐོག་མ་རྒྱུ་ཡིས་མ་བསྐྱེད་
པས་རང་ངོ་ལ་མ་རིག་པ་མེད། ཐ་མ་རྐྱེན་གྱིས་མ་བཤིགས་པས་དྲན་བསམ་ལ་སྐྱེ་བ་མེད་པའི་ས་ནི་ཕྱི་སྣང་
བ་ཡིན་པས། རྐྱེན་ཆོས་ཉིད་དུ་གྲོལ། ནང་འགྱུ་བ་ཡིན་པས་རྣམ་རྟོག་ཉིད་ལས་ཡེ་ཤེས་སོ། །ཡེ་ཤེས་
རྣམས་ཀྱི་ཚད་ནི། དྲན་པ་བློས་མ་དཔྱད། དྲན་མེད་དུ་ཡིད་ཀྱིས་མ་བརྟག སྐྱེ་མེད་དུ་ཤེས་བྱས་མ་ཕྱེ། བློ་
འདས་སུ་ལུང་གིས་མ་བསལ་བ་ནི། རང་གསལ་དངོས་མེད་ལ་མཁས་པའི་རྣལ་འབྱོར་པ་ཞེས་བྱའོ། །ཞེས་
ནང་དོན་དང་པོ་དབྱེ་བ་ལ་བརྟེན་ནས་ཡེ་ཤེས་རང་གི་མཚན་ཉིད་བསྟན་ནས་ད་ནི་ནང་དོན་གཉིས་པ་དེ་ལྟ་
བུའི་གནད་དེ་ཡང་ལུང་རིགས་ཀྱིས་འབད་པས་གྲུབ་པར་བསྟན་པ་ནི། སྟོང་པའི་སེམས་ནི་མི་སྣང་ཕྱིར། །
ཞེས་པ་ལ་སོགས་པས་བསྟན་ཏེ། དེ་ཡང་སེམས་ངོ་བོས་སྟོང་པས་རྒྱུ་མཚན་དུ་མ་གྲུབ་པས། སེམས་ནི་
དངོས་པོ་གཟུགས་ཅན་དུ་མི་སྣང་བས། སྐྱེ་བ་སྔ་ཕྱི་མི་བདེན་ཏེ། སེམས་ཀྱི་ལས་ཀྱིས་ཉེ་བར་ལེན་ན། ལུས་
མཐོང་བ་བཞིན་དུ་སེམས་མིག་གིས་མཐོང་བར་འགྱུར་ཏེ། ལུས་ལས་དང་འབྲེལ་བ་ཡོད་པའི་ཕྱིར་རོ། །
ལུས་ཀྱིས་ཉེ་བར་ལེན་ན། ལུས་བོར་ནས་འགྲོ་བས་སེམས་ལ་ལྟོས་པ་མེད་དོ། །དེའི་ཕྱིར་ན་གང་ཟག་སུ་
ཡིས་སྐྱེ་བ་སྔ་ཕྱི་ཡོད་པར་འཛིན་ན། སྔ་མ་འགགས་ནས་ད་ལྟའི་ལུས་མེད་པར་ཡིད་ཆེས་ཏེ། ཡིན་ནོ་རེ་ཤེ་
ན་ལུས་གཞན་སྐྱེ་བ་བཞིན་དུ་ལུས་གཞན་པ་ལས་སེམས་ཀྱང་གཞན་སྐྱེ་བར་འགྱུར་ཏེ། སྔ་མ་ལ་སྐྱེ་བ་ཡོད་
མི་སྲིད་ལ། གལ་ཏེ་ཡོད་ན་སྔ་མའི་ལུས་འདི་ཡིན་པར་ཅིས་ཤེས། སེམས་གཅིག་གིས་ལུས་ཐ་དད་པ་
185

བི་མ་སྙིང་ཐིག
གཞན་ལེན་ནོ་ཞེ་ན། ཤེས་བྱེད་དུ་གང་སྟོང་སྟེ་ཤེས་མི་སྲིད་དོ། །ལུས་ཐ་དད་པ་བཞིན་དུ་སེམས་ཀྱང་ཐ་
དད་པ་གཞན་ཡིན་ནོ་ཞེ་ན། གཞན་ལས་གཞན་སྐྱེ་བ་མི་འཐད་དེ། མེ་ལས་ཀྱང་ཆུ་སྐྱེ་བར་འགྱུར། སྐྱེ་མི་
སྲིད་པར་མངོན་སུམ་གྱིས་གསལ་ལོ། །སྔ་མའི་ལུས་སེམས་གཉིས་གཅིག་པ་ཡིན་ན། ལས་དང་རྣམ་པར་
སྨིན་པ་མི་བདེན་ཏེ། དགེ་བ་ལ་སོགས་པ་འབད་པ་བྱས་པ་ལ་དགོས་པ་མེད་དོ། །དེས་ན་སྐྱེ་བ་སྔ་མའི་ལུས་
འདི་མིན་པར་ལུང་རིག་གིས་ཤེས་ཏེ། གསེར་གྱི་སྙིང་པོ་ལས། ལུས་ལ་མི་གནས་སེམས་ནི་ཀུན་ལ་འཇུག
སྔ་ཕྱི་འདྲེས་པའི་གནས་མེད་སེམས་ལ་རྟེན་མེད་ཕྱིར། །ཞེས་དང་། ཡང་བཀོད་པ་ཆེན་པོ་ལས། སེམས་ཀྱི་
འཇུག་པའི་གནད་ཀྱིས་མ་གྲོལ་ན། །སྔ་མ་མི་བདེན་ལུས་འདི་ད་ལྟ་མིན། །ཞེས་པས་སོ། །རིག་པ་སྐྱེ་བའི་
མིང་མེད་པས་ད་ལྟའི་ལུས་སྔ་མ་མིན་པར་ཡིད་ཆེས་ལ། ཕྱི་མ་མི་བདེན་པས་གནད་ཤེས་པ་ཙམ་གྱིས་གྲོལ་
བའི་ཕྱིར་རོ། །གལ་ཏེ་སྐྱེ་བ་སྔ་མའི་ལུས་ད་ལྟ་ཡིན་པས་སྔ་ཕྱི་ཡོད་ན་སྐྱེ་བ་གཅིག་པར་འགྱུར་ཏེ། མ་འོངས་
པའི་དུས་སུ་ཡང་ལུས་སེམས་ད་ལྟའི་འདི་ཡིན་པས་སོ། །དེ་ཡང་སེམས་མི་འཆི་བ་བཞིན་དུ་ལུས་ཀྱང་མི་
འཆི་བར་འགྲོགས་ནས་འགྲོ་བར་འགྱུར་ཏེ། དེ་མི་འཐད་དེ། ལུས་སེམས་བྲལ་ནས་ལུས་དངོས་པོར་འཇོག་
པའི་ཕྱིར་ཤེས་སོ། །དེས་ན་ཡལ་བའི་གནད་ཤེས་པས་ཕྱི་མ་ལུས་ལ་འཇུག་མི་སྲིད་པས། ཕྱི་མ་མི་བདེན་ནོ། །
དེའི་ཕྱིར་ན་སྣང་བ་སྣང་ཐོག་ཏུ་གྲོལ་བས། རང་སྣང་ལ་བཅོས་མི་དགོས་ལ། ཤེས་པ་འགྱུས་ཐོག་ནས་གྲོལ་
བས། དྲན་བསམ་འགྱུ་བ་གློ་བུར་བ་གཉེན་པོ་མི་དགོས་པ་རྣམས་ནི་རྩ་བ་ལུས་སེམས་གཉིས་ཡང་ནས་ཡང་
དུ་འབྲེལ་ན་འཁོར་བའི་རྩ་བ་སྟོངས་པར་ལུས་ཀྱང་ཤེས་པ་མིན་པའི་ཕྱིར། ལྟ་སྒོམ་འབད་པས་དགོས་པ་
མེད་དོ། །དེས་ན་འདི་ཉིད་ལས་མ་གཏོགས་པ་ལུས་སེམས་གཅིག་ཏུ་འཁོར་བས་མྱ་ངན་ལས་འདའ་བར་མི་
རིགས་སོ། །གཏན་ཚིགས་དེའི་ཕྱིར་སེམས་དྲན་བསམ་གྱི་འཁོར་ལོ་གློ་བུར་བ་ཡིན་པས་དེ་ཡལ་བའི་མཚན་
ཉིད་ཤེས་པས། འགྱུ་བ་གཞན་ལ་འཇུག་མི་སྲིད་པས་ན་དེ་རང་ཡེ་ཤེས་ཏེ། དེའི་དབྱེ་བ་སྐྱེ་བ་སྔ་ཕྱིའི་ལུས་
མི་བདེན་པས་ཤེས་སོ། །དེའི་གནད་ནི་བླ་མ་མཚན་ཉིད་དང་ལྡན་པས་སྔ་མའི་ལུས་འདི་མིན་པས་ལུས་
སེམས་འབྲེལ་མེད་ལ། ད་ལྟའི་དྲན་རིག་གློ་བུར་བ་ཡིན་པས་དེ་ཉིད་ཀྱིས་གྲོལ་བ་ནི། བྱུང་ཡང་རང་བྱུང་དུ་
བྱུང་བས་ད་དེ་ལ་བྱས་ཤིང་བཅོས་པས་མི་གྲོལ་ལོ། །ཞེས་བློའི་འགྱུར་ལས་ཤེས་པའི་ཕྱིར་རོ། །དེས་ན་ལུང་
ལས་ཀྱང་། རྡོ་རྗེ་ཉི་མ་སྲ་བ་འབྱུང་བ་ལས། དྲན་རྟོག་གློ་བུར་རང་ཡལ་གྲོལ་བ་ལས། རང་བྱུང་ཡེ་ཤེས་
བཅོས་པས་གྲོལ་བ་མིན། །ཞེས་པ་དང་། གསེར་གྱི་སྙིང་པོ་ལས་ཀྱང༌། བླ་མ་ལས་བྱུང་འབྲེལ་བ་མེད། །
186

མན་ངག་ངེས་པའི་ཁ་བྱང་སོགས།
ལུས་སེམས་གཅིག་མི་གནས་པའི་ཕྱིར། །འདི་ལ་དྲན་རྟོག་རང་འགགས་ན། །དེ་ལས་བྱས་པ་ག་ལ་ཡོད། །
ཅེས་པས་སོ། །བསླབ་པའི་ཐབས་ནི་སེངྒེའི་ཡན་ལག་རྫོགས་པའི་བསླབ་བྱས་རྩལ་རང་རྫོགས་སུ་བསྟན་པ་
ནི༑ དེ་ཡང་ཁྱད་པར་དུ་ཡུལ་དང་ཡུལ་མ་ཡིན་པ་བསླབ་པས། འགྱུ་བ་དུས་གཅིག་ལ་ཆོད་པ་དག་འབྱུང་སྟེ།
དེ་ཡང་གནད་བསྟུན་པ་གནས་ལུགས་ཚད་ལ་འབེབས་པའི་བསླབ་བྱ་ལ་བསླབས་པས། ཐ་སྙད་བཏགས་པ་
རྣམ་གྲངས་ཀྱི་ཆོས་ལས་གྲོལ་བ་ནི། དཔེ་ཇི་ལྟར་གྲོལ་ན་ལི་གར་ཏའི་རྒྱལ་པོ་བྲམ་ཟེའི་དམོད་པ་ལས་གྲོལ་
བ་ལྟར་གྲོལ་བས། འཇིགས་ཤིང་ཡ་ང་བ་དང་བག་ཚ་བ་མེད་པས་བློ་བདེ་བའོ། །དེ་ལྟར་གནད་དང་བཅས་
པ་ཡིས། ལུས་སེམས་ལ་འབྲེལ་བ་མེད་པའི་གནད་ཀྱིས་སྐྱེ་བ་སྔ་ཕྱིའི་ལུས་མི་བདེན་པའི་གནད། དེའི་རྩ་
བ་འདིར་དྲན་རྟོག་རང་ཡལ་བའི་མཚམས་སུ་རིག་པར་བྱའོ། །དེ་ཡང་གང་ལས་བྱུང་ཞེ་ན། སེམས་ཀྱི་ཁང་
བུ་གཞིག་པའི་ཐབས་ཀྱིས་རྒྱུ་རྐྱེན་ཁོག་སྟོངས་པས་སྐྱེ་ཤི་གཉིས་ཀྱི་མཐའ་ལ་མི་གནས་པ་ནི། ཤེས་བྱ་ལ་
མཐའ་མེད་པའི་གནད་དེ། དེ་ཡང་གཞིག་པས་མེད་ལ་མེད་པས་སྣང་བ་ནི་ཡལ་ས་ངོ་ཤེས་པ་མེད་ན།།
སངས་རྒྱས་པ་ཀུན་ཀྱང་སྡུག་བསྔལ་གྱི་ལམ་དུ་ཞུགས་པ་ལས་མ་གཏོགས་པ་མེད་པས་ནང་ས་པ
 ། གསེར་གྱི་
མཁའ་ལྡིང་ལས། སྡུག་བསྔལ་ལམ་དུ་ཁྱེར་ན་བདེ་བ་ཤུགས་ལས་འབྱུང་། །ཞེས་པས་སོ། །དེས་ན་སེམས་
ཀྱི་བྱུང་ས་ལ་མཁས་པས་འཁོར་བའི་སྤྱི་བས་ཕྱིན་ལ། གནས་ས་ལ་མཁས་པས་དྲན་བསམ་གྱི་རྒྱུ་སྟོངས་ལ།
འགྲོ་ས་ལ་མཁས་པས་འཁོར་འདས་ཀྱི་འབྲེལ་ཆོད་པོའི། །དེའི་གནད་སེམས་མེད་པར་ཤེས་པས་འཁོར་
འདས་ཀྱི་རྩ་བ་སྟོངས། ཡལ་ས་ཤེས་པས་རྐྱེན་གང་གིས་ཀྱང་ཕན་གནོད་དང་བྲལ། སྟོངས་པར་ཤེས་པས་
འཁོར་འདས་གཉིས་དུས་གཅིག་ལ་འགགས་པའོ། །ཤེས་པའི་ཡལ་རྒྱུ་གློ་བུར་དུ་བྱུང་ལ། གློ་བུར་དུ་ཡལ་
བས་གང་གིས་ཀྱང་གོས་པ་མེད། ཡལ་རྐྱེན་རང་དག་པས་ཡུལ་བདག་ཏུ་འཛིན་པ་ལས་གྲོལ། ཡལ་བའི་
དུས་ལ་མི་གནས་པས་ངེས་མེད་ཕྱོགས་དག་ལ། ཡལ་བ་ཉིད་རང་གྲོལ་བས་གཉེན་པོ་གཞན་ལ་རག་མ་
ལུས་པའོ། །གཏན་ས་ནི་གནད་དྲུག་དང་། གྲོལ་ལུགས་བཞི་སྟེ་བཅུས་གང་ཟག་གཅིག་ཡོངས་སུ་སྨིན་ཅིང་
གྲོལ་བར་བྱས་པས་ནི། སེམས་འགྱུ་བ་ཐ་དད་པ་དང་། ཡེ་ཤེས་སྟོང་ཉིད་སྨྲ་བསམ་ལས་འདས་པ་གཉིས་
ཀྱི་དབྱེ་བ་བསྟན་པའི་དམིགས་ཏེ་གསུམ་པ་ལས་བསྡུས་པའི་དོན་གཉིས་སུ་བྱས་ནས་བསྟན་པའོ། །མཁས་
པ་བྱེ་མ་ལ་མུ་ཏྲས་རྣམ་པར་བཤད་པ་སྟེ་གསུམ་པའོ། ། སྤྱི། རྒྱ་རྒྱ་རྒྱ། ས་མ་ཡཱ།། ༈ །།
ད་ནི་སེམས་ཀྱི་དམིགས་བཞི་པའི་རྣམ་པར་བཤད་པ་ནི། འདི་ལ་སྤྱི་དོན་བཞི་སྟེ། དང་པོ་རླུང་གི་གནད་
187

བི་མ་སྙིང་ཐིག
ཡལ་བའི་ལས་ཀྱི་རྒྱུ་མ་ཤེས་པ་ལས། འཁྲུལ་ཅིང་ལས་ཀྱི་འཇུག་པ་བསྟན་པ་དང་། གཉིས་པ་ལྟོས་པ་རང་
ཟད་པའི་ཆོས་ཉིད་ལ་འབད་རྩོལ་མེད་པར་བསྟན་པ་དང་། གསུམ་པ་ཁྱད་པར་མཆོག་གི་ཚིག་ལ་བརྟེན་
ནས་ཐེག་པ་གཞན་ལས་ཁྱད་པར་འཕགས་ལུགས་བསྟན་པ་དང་། བཞི་པ་ལྟ་སྒོམ་རང་ཤེས་ཀྱི་རྟོག་པ་
ལས་གྲོལ་ནས་བསྒོམ་དུ་མེད་པའི་དོན་བསྟན་པའོ། །དེ་ལ་སྤྱི་དོན་དང་པོ་རླུང་གི་གནད་ཡལ་བའི་རྒྱུ་མ་
ཤེས་པ་ལས་འཁྲུལ་ཅིང་ལས་ཀྱི་འཇུག་པ་བསྟན་པ་ལ། ཡན་ལག་གི་དོན་གསུམ་གྱིས་བསྟན་པའི་དང་པོ་
འགྱུ་བ་རླུང་གི་ཆ་ལས་འཁྲུལ་པའི་གཞི་བསྟན་པ་ནི། རླུང་གི་ལས་ནི་སོ་སོ་ལས། །ཞེས་པ་ལ་སོགས་པས་
བསྟན་ཏེ། རླུང་གི་ངོ་བོ་དང་། ངེས་ཚིག་དང་། དབྱེ་བ་དང་། འགྱུ་ཚད་དང་། བྱེད་པའི་ལས་དང་ལྔར་ཤེས་
པར་བྱའོ། །ངོ་བོ་ཡང་ཞིང་སྣ་ཚོགས་སྟོན་པར་བྱེད་ལ། ངེས་ཚིགས་འགྲོ་བས་ན་རླུང་། བསྐྱོད་ཅིང་གཅིག་
ཏུ་མི་གནས་པས་ན་རླུང་ལ། དབྱེ་ན་ལས་ཀྱི་རླུང་དང༌། ཡེ་ཤེས་ཀྱི་རླུང་གཉིས་སོ། །ལས་ཀྱི་རླུང་ལས་
འབྱུང་བའི་རླུང་དང་། གནས་འབྱེད་ཀྱིའོ། །འབྱུང་བ་ནི་ས་ཆུ་མེ་རླུང་བཞི་ལ། སའི་ཆུ་དང་། མེ་དང་། རླུང་
དང༌། སའི་རླུང་དང་བཞི་སྟེ། ལྷག་མ་གསུམ་ལ་ཡང་བཞི་བཞི་སྟེ་བཅུ་དྲུག་གོ །གནས་འབྱེད་ནི་ཕོ་རླུང་མོ་
རླུང་མ་ནིང་གི་རླུང་དང་གསུམ་མོ། །ཡེ་ཤེས་ལ་དངོས་དང༌། བྱེ་བྲག་པ་གཉིས་སོ། །འགྱུ་ཚད་ནི་སྐྱེས་བུ་ན་
ཚོད་དར་ལ་བབས་པ། ལུས་ལ་འབྱུང་བའི་ནད་དམ་པོས་མ་ཟིན་པ་རྣམས་ལ་ཉིན་ཞག་ཕྲུགས་གཅིག་ལ།
རླུང་ཕར་འགྲོ་ཚུར་འོང་བ་ཉི་ཁྲི་དང་ཆིག་སྟོང་དྲུག་བརྒྱ་རྒྱུ་བའོ། །བྱེད་པ་ལས་ནི་ལས་ཀྱི་རླུང་གིས་གྱེན་ལ་
རྒྱུ་བ་དང༌། ཐུར་དུ་སེལ་བར་བྱེད་ལ། ཡེ་ཤེས་ཀྱིས་ནི་རིག་པ་སྟོན་པ་དང་། དབྱིངས་ཀྱི་སྣང་བ་སྟོན་པར་
བྱེད་པས་ན་ལས་སོ་སོ་ལས་ཞེས་པས་སོ། །དེ་ཡང་གྱེན་ལ་རྒྱུ་བས་ནི་འཕེན་པ་དང་སྤེལ་བའི་ལས་བྱེད་ལ།
ཐུར་དུ་སེལ་བས་ནི་དྭངས་སྙིགས་འབྱེད་པའི་ལས་བྱེད་པ་སྟེ། སྙིགས་མ་དྲི་ཆེན་དང༌། དྲི་ཆུ་ཕྱིར་འདོར་
བར་བྱེད། དྭངས་མས་ལུས་བསྐྱེད་ཅིང་བཀྲག་དང་གཟི་མདངས་རྣམས་སྐྱེད་པར་བྱེད་པའོ། །ཡེ་ཤེས་ནི་
རིག་པ་ལུ་གུ་རྒྱུད་མངོན་སུམ་བསྟན་ནས། ཡིད་དཔྱོད་ཚིག་གི་གཞི་ཉམས་པར་བྱེད་ལ། དབྱིངས་ཀྱི་སྣང་
བ་བསྟན་པས་ནི། སྣང་བ་བཞི་མཐར་ཕྱུང་ནས། ཁམས་གསུམ་གྱི་མངལ་གྱི་གྲོང་ཁྱེར་རྒྱུན་གཅོད་པར་བྱེད་
པའོ། །དེ་ཡང་ཐོག་མ་འཕེན་པ་ལས་ཀྱི་རླུང་མ་དག་པ་ལས། ཡུལ་བདག་ཏུ་འཛིན་པའི་ཆ་ཡིན་སྙམ་པ་དང༌།
མིན་སྙམ་པ་ལ་སོགས་པ་ཤར་བས། དེའི་ཕྱིར་འཕེན་པའི་ལས་མ་དག་པ་ལས། མ་རིག་པའི་ངོ་བོ་སྒྲིབ་
སྒྲ
པར་བྱེད་པ། ངེས་ཚིག་ལ་གཞི་ལ་མ་རིག་པར་སོང་བས་ནི། འཆོར་བའི་གཞི་མ་སྡུད་པའོ། །རླུང་དེའི་ནང་
188

མན་ངག་ངེས་པའི་ཁ་བྱང་སོགས།
དུ་འགྱུ་བ་མ་དག་པ་འགེངས་པའི་ལས། རྣམ་པར་རྟོག་པ་ཚོགས་དགའ་བ་དང༌། མི་དགའ་བ་དང༌། བདེ་
བ་དང་། སྡུག་བསྔལ་བ་རྣམས་ཀྱི་གཞི་མར་སེམས་མེད་པ་ལ་འཇུག་པ་ཐ་དད་པ་དང་། འབྱུང་བ་དང་ཤར་
བའི་ཡུལ་ཐ་དད་པར་འགྱུ་བ་ན། ཐོག་མ་ཕྱིར་འཕེན་པའི་རླུང་སྣང་བ་སྣ་ཚོགས་པར་ཤར་བས་ལས་ཀྱི་རླུང་
གི་འཁོར་རྒྱུ་དང་། འཁོར་རྐྱེན་དུ་མ་ལ་བརྟེན་ནས་འཁོར་བའི་འབྲས་བུ་འགྲོ་བ་དྲུག་གི་གཟུགས་སུ་བྱུང་བ་
ནི༑ དེ་དག་ཀྱང་འགྲོ་བར་བྱེད་པ་རླུང་གི་སྟོབས་ལ་བརྟེན་ནས་འགྲོ་བར་བྱེད་པའོ། །དེ་དག་ནི་མ་སྨིན་པ་
ལས་འཁོར་བའི་རླུང་ཞེས་བྱའོ། །ཞེས་ནང་དོན་དང་པོ་འགྱུ་བ་རླུང་གི་ཆ་ལས་འཁྲུལ་པའི་གཞི་བསྟན་ནས།
ད་ནི་ནང་དོན་གཉིས་པ་རླུང་གི་འགྱུ་བ་བླ་མའི་ཞལ་ལ་རག་ལུས་པས། གནད་ཤེས་ན་འགྲོ་བ་ཀུན་གྲོལ་
བར་བསྟན་པ་ནི། འགྱུ་བ་ནི་ཕྱིར་འགྱུས་པས་དྲན་རྟོག་ཐ་དད་པ། ནང་དུ་འགྱུས་པས་སེམས་ཉིད་མེད་པ་
ལས་གཟུགས་བརྙན་སྣ་ཚོགས་པར་གསལ་བ། དེ་ལྟར་ལས་གཉིས་ནི་ཁྱད་པར་དུ་ཐབས་ལ་བརྟེན་པས།
འགྱུ་བ་རང་སོར་གྲོལ་བའི་གནད་ནི། དཔལ་ལྡན་རྡོ་རྗེ་འཆང་ལས་ལྷག་པའི་རང་གི་རྩ་བའི་བླ་མའི་ཞལ་
ལས་ཤེས་པར་བྱའོ། །དེ་ཡང་ཤེས་ལུགས་ནི། རླུང་བཟུང་བས་རྟོག་པ་བཙོན་དུ་ཟིན་པས། འགྱུ་བ་རྣམ་
མུནཔར་དག་པ་ནི། སྐྱེས་པ་ཡིན་ན་སྣ་བུག་གཡས་པ་ནས་བཟུང་། བུད་མེད་ཡིན་ན་གཡོན་པ་ནས་ནར་གྱིས་
དྲངས་ལ། ནང་དུ་བཟུང་བས་ཕོ་ཁ་ཚ་མེར་གྱིས་བྱུང་བ་ན་ཕྱིར་བག་རེ་འཕངས། སྐབས་སུ་སྤྱི་བོ་ནས་ཕུལ་
ལོ༑ ། རླུང་གནན་པ་ནི་སྐྱེས་པའི་ཕོ་ཁ་གཡས་སུ་མནན་ལ་བུད་མེད་ཀྱིས་གཡོན་དུ་མནན་པས། ལྗིད་ཏིག་
གི་བྱུང་ཙ་ན་ཁ་བསྡམས་ཏེ་སྣ་བུག་ནང་ནས་བསང་ངོ༌། །དེ་ཡང་གཞན་གྱི་ཐབས་ནི་རླུང་འགྱུར་ན། ཡི་གེ་
གང་མོས་པ་དང་། ཁ་དོག་དཀར་དམར་སེར་པོ་ལྗང་མཐིང་ལ་སོགས་པར་བསྒྱུར་བ་དང་། དབྱིབས་ཆོས་
འབྱུང་དང་། རྒྱ་གྲམ་དང་། ཟླ་གམ་ལ་སོགས་པ་གང་མོས་པར་བསྒྱུར་བས་ལས་ཀྱི་རླུང་སྤྱི་བོར་བསྡུས་པས་
ལུས་དྲོད་ཕེབས། མགྲིན་པར་བསྡུས་པས་ངག་ལ་ནུས་པ་འབྱུང༌། སྙིང་གར་བསྡུས་པས་སེམས་ལ་དྲོད་
ཕེབས། ལྟེ་བར་ཁ་དོག་གང་མོས་དང་བཅས་པ་བསྡུས་པས་གཉིད་དང་རྨི་ལམ་ལ་རྒྱས་ཐེབས་པའོ། །ཡང་
ཡེ་ཤེས་ཀྱི་རླུང་མིག་ནས་འཐེན་པའི་ཚུལ་དུ་དྲངས་པས། རྟོག་པ་དུམ་བུ་བ་འགག སྣ་ནས་འཐེན་པས་སྣང་
བ་ལ་དྲོད་རྙེད། ཁ་ནས་འཐེན་པ་དང་འགྱུ་བ་རྣམས་ཀྱི་ཁོག་ཟད་པའོ། །དེ་ཡང་ཧཱུཾ་སྒྲས་འཐེན་པ་དང་།
ཕཊ་དང༌། ཨ་དང༌། ཧས་འཐེན་པའོ། །འཇུག་པ་ཞེས་པ་རླུང་ཡུལ་ལ་བཅུག་པས་སྣང་རྐྱེན་ཆོས་ཉིད་དུ་
འཆར་ལ། ནང་ཕུང་པོ་ལ་བཅུག་པས་ལུས་ཀྱི་ནད་དང་སྡུག་བསྔལ་ཞི། གསང་བ་སེམས་ལ་བཅུག་པས་
89

བི་མ་སྙིང་ཐིག
སེམས་ཀྱི་རྟོག་པ་ལས་རང་གྲོལ་བའོ། །དེ་ལྟར་རླུང་ཕར་འགྲོ་བའི་དུས་ན་ལུས་སེམས་དལ་བའི་ཆོ་ག་བྱ།
ཚུར་འགེངས་པའི་དུས་ན་ཕུང་པོ་སྦྱང་བའི་རྟེན་བྱའོ། །དེ་ལྟར་གཉིས་ཀྱི་ཆ་ལས་འཁོར་འདས་གཉིས་སུ་
ངེས་པ་ནི། རླུང་ཕྱིར་འཕངས་པས་འདས་པའི་ལམ་སྣ་འདྲེན་ལ། ནང་དུ་རྔུབས་པས་འཁོར་བའི་ལས་
གསོག་པས་སོ། །དེ་ཡང་འཁོར་བའི་ས་བོན་ལས་ཀྱི་རླུང་གིས་འཕེན་པ་ལས་ལྷ། འཐེན་པ་ལས་ལྷ་མིན།
འཇུག་པ་ལས་མི། འགྱུར་བ་ལས་བྱོལ་སོང་། ཁྲོས་པ་ལས་ཡི་དྭགས། རྣམ་པར་རྒོད་པ་ལས་དམྱལ་བ་དང་
དྲུག་ཏུ་འགྱུར་བ་ནི། དང་པོ་འཕེན་པའི་རྒྱུ་མ་དག་པ་ལས་བྱུང་བའོ། །དེ་ལྟར་རླུང་འདི་ནི་སྣ་བུག་གཡས་ཀྱི་
རླུང་དལ་བ་དང་། འཇིལ་བ་དང་། ཡང་བ་དང་། བསྐྱོད་པ་དང་། ཞར་བ་དང་། སྟོང་པའི་ལམ་ལས་བརྟག་
པ་དང་། ཡང་རྣ་བའི་བུ་ག་གཡས་གཡོན་གྱི་མདུན་གྱི་གཤོང་བུའི་རྩ་མཐེབ་མཛུབ་ཀྱིས་གཏེམས་པས་སྒྲ་
འཚེགས་པ་དང་། བཤང་བ་དང་། སིང་བ་དང་། ཕྲ་བ་དང་། རིང་བ་ལ་ངེས་པར་བརྟགས་ཏེ། དེའི་ལས་ཀྱི་
འགྱུར་གྱིས་ཕྱེ་ན། རང་གི་སྐྱེ་བ་སྔ་ཕྱིའི་ལས་ཀྱི་བྱེ་བྲག་རྣམས་ཤེས་པར་འགྱུར་ཏེ། མཆོག་དང་ཐུན་མོང་
གིས་དངོས་གྲུབ་ཀྱི་བྱེ་བྲག་རྣམས་ཀྱང་ཤེས་སོ། །ཡེ་ཤེས་ཀྱི་རླུང་གི་འབྲས་བུའི་འགྱུར་ཡེ་ཤེས་འཆར་བའི་
ཚད་དང༌། སེམས་གནས་པའི་དུས་དང༌། རྣམ་རྟོག་འགགས་པའི་དུས་དང༌། ཚད་དང་གྲངས་རྣམས་ཤེས་
པའོ། །དེ་ལྟར་ན་ལས་དང་ཡེ་ཤེས་ཀྱི་རླུང་གི་དེ་ཁོ་ན་ཉིད་ཤེས་ན་འཁོར་འདས་གཉིས་ཀྱི་མཚན་ཉིད་
རྟོགས་པའོ། །ཞེས་ནང་དོན་གཉིས་པ་རླུང་གིས་འགྱུ་བ་བླ་མའི་ཞལ་ལ་རག་ལུས་པས་གནད་ཤེས་ན། འགྲོ་
བ་ཀུན་གྲོལ་བར་བསྟན་ནས། ད་ནི་ནང་དོན་གསུམ་པ་རླུང་སེམས་ཀྱི་འཇུག་པ་ཁྱད་པར་གྱི་ཐབས་བསྟན་
པ་ནི། ཟུང་དུ་ནི་ལས་ཀྱི་རླུང་དང་ཡེ་ཤེས་གཉིས་ཏེ། ལས་ཀྱིས་འཁོར་བ་ལ་འཇུག་པས་ལས་གཉིས་བྱེད་དེ།
འཁོར་བའི་རྒྱུ་ཀུན་རྫོབ་བདག་ཏུ་འཛིན་པའི་ཡུལ་ལ་ཞུགས་ནས་འབྲས་བུ་ཁམས་གསུམ་དུ་སྨིན་པར་བྱེད་
དོ༑ ༑ཡེ་ཤེས་ཀྱིས་བཟླས་པ་ལ་འཇུག་པའི་ལས་གཉིས་ལས་ནི། དོན་དམ་པ་ཆོས་ཉིད་ལ་ཞུགས་ནས།
འབྲས་བུ་མྱ་ངན་ལས་འདས་པའི་སྐུ་དང་། ཡེ་ཤེས་སུ་སྨིན་པར་བྱེད་པའོ། །དེ་ལྟར་རླུང་དེ་གཉིས་ཀྱི་ཟླ་ནི་
ལུས་ངག་ཡིད་གསུམ་ལས། ལུས་ཀྱི་དངོས་པོ་རླུང་གི་གནད་ཀྱིས་རྡུལ་ཕྲ་བར་ཀྱི་གཞི་སྟོངས་པས་རྡོས་
བཅས་མེད་ལ། སེམས་ཀྱི་དྲན་རྟོག་ཡལ་སར་ཡལ་བས་སེམས་ཀྱི་ཕྱེད་པས། དེའི་ལས་ངག་ལ་སྣང་བ་ནི།
གནས་པས་སྟོང་ལ། བརྗོད་པས་གསལ་ལ། གསལ་བས་ཟད་ཅིང་མེད་པར་ཤེས་པའོ། །དེ་ཡང་སྐྱེད་བྱེད་
དང་པོའི་འཁོར་ལོ་ན་སའི་རླུང་ཤས་ཆེར་གནས་པས་ལུས་ཤའི་མདངས་སྟོན་ལ། ཡེ་ཤེས་ཀྱི་ས་བོན་དུ་བྱེད།
190

མན་ངག་ངེས་པའི་ཁ་བྱང་སོགས།
སྙིང་སྟེ་དྲན་པ་འདུས་པའི་འཁོར་ལོ་ན་ཆུའི་རླུང་གནས་ཏེ། ལུས་ཀྱི་ཁྲག་གི་མདངས་སྟོན་ཅིང་། ཡེ་ཤེས་ཀྱི་
རྩལ་འཆར་བར་བྱེད། རོ་རྣམས་འདུས་པའི་འཁོར་ལོ་ན་མེའི་རླུང་ཤས་ཆེར་གནས་ཤིང་ལུས་ཀྱི་དྲོད་
ཀྱི་འཕེལ་སྟོན་ལ། ཡེ་ཤེས་ཀྱི་སྣང་བ་རྫོགས་པར་བྱེད། རྩེ་མོ་རྣམ་པར་བཀོད་པའི་འཁོར་ལོ་ན་རླུང་གི་རླུང་
ཤས་ཆེར་གནས་ཤིང་ལུས་ཀྱི་དབུགས་ཀྱི་བསྐྱོད་བྱེད་ལ་ཡེ་ཤེས་དངོས་སུ་འཆར་བའི་སྒོ་འདོད་པར་བྱེད་
པ་ཅན་ཏེ། རླུང་གཉིས་ལ་ལས་ཀྱི་རླུང་ལ་འབྱོངས་ན། ཐུན་མོང་གི་རྟགས་སྣ་ཚོགས་སྟོན་པར་ནུས་ཤིང་།
ལས་དང་ལས་ཀྱི་བྱེ་བྲག་ལ་མཁས་སོ། །ཡེ་ཤེས་ཀྱི་རླུང་ལ་འབྱོངས་ན། མཆོག་གི་ཡོན་ཏན་སྟོན་ཅིང་ཕྱི་
རོལ་གྱི་སྣང་བ་རྣམས་ཟད་པར་བྱེད་པའོ། །དེ་ཡང་སློབ་པར་འདོད་པའི་གང་ཟག་གིས་དྲན་བསམ་གྱི་འགྱུ་
བའི་ཞེན་པ་ཡལ་བར་བྱ་བའི་གནད་དུ། རླུང་ཅི་ནས་ཀྱང་དལ་བར་མཁའ་ལ་འཕང་ཞིང་། ཁ་ནས་ཕྱིར་
སྤུར་ལ་ལུས་ལ་མི་གནས་རྟག་ཏུ་བྱས་ན་གོང་གི་ཡོན་ཏན་དེ་དག་ཤེས་པར་ངེས་སོ། །དེ་ཡང་རླུང་གི་འཕེན་
པས་རང་གི་ཁ་ནས་ཕྱིར་དབུལ་བ་ནི་གནད་ཡིན་ལ། འདིའི་དུས་ན་སྣ་བུག་གཉིས་དར་གྱི་མདོས་དགག་
པར་བྱའོ། །དེ་ལྟར་ཡུན་རིང་དུ་བསླབས་པས་རིམ་གྱིས་ལུས་ཀྱི་བདེ་བ་ཐོབ་ལ། དེ་ནས་ངག་གི དེ་ནས་
སེམས་ཀྱི་བདེ་བ་འབྱུང་བ་ནི་བཞག་སར་སྡོད་པ་དང་། གཏང་སར་འགྲོ་བ་དང་། ངོ་ཤེས་པ་རྣམས་འབྱུང་
ངོ༌༑ ༑འདིའི་དུས་ན་འཁོར་བའི་མཚན་ཉིད་ཤེས་པ་དང༌། འདས་པའི་མཚན་ཉིད་ཤེས་པ་གཉིས་ལས།
རང་གིས་དེ་གཉིས་ཀྱི་རྒྱུ་རྐྱེན་འབྲས་བུ་ལ་བརྟགས་པས་སོ་ན་གནས་པའི་ཡེ་ཤེས་ཀྱི་རྩལ་འབྱོངས་པ་ལ་ཐེ་
ཚོམ་མེད་དོ། །ཞེས་དེ་དག་གིས་ནི་སྤྱི་དོན་དང་པོ་རླུང་གི་གནད་ཡལ་བའི་རྒྱུ་མ་ཤེས་པ་འཁྲུལ་ཅིང་ལས་ཀྱི་
འཇུག་པ་བསྟན་པ་ལ་ནང་དོན་གསུམ་དུ་བྱས་ནས་བསྟན་ཏོ། །ད་ནི་སྤྱི་དོན་གཉིས་པ་བསྟན་པ་ལ་ཡན་
ལག་གི་དོན་གཉིས་ཀྱིས་བསྟན་པའི་དང་པོ་མེད་པའི་ཆོས་ཉིད་ལ་རྩལ་སྦྱངས་པས་འགྱུ་བའི་ཁོག་སྟོངས་
པར་བསྟན་པ་ནི། གང་གི་ལམ་མེད་ན་འགྲོ་བའི་ཕུགས་གཏིབས་ཞེས་པ་ལ་སོགས་པས་བསྟན་ཏེ། གང་གི་
ནི་གནད་ཤེས་པའི་འགྲོ་བ་ཡི། དེ་ཡང་སེམས་འགྲོ་བར་བྱེད་པའི་ལམ་དྲན་བསམ་གློ་བུར་བ། དེས་གློ་བུར་
ཤེས་པ་ཙམ་གྱིས་དྲན་པ་ལ་སྐྱེ་བའི་སྟོབས་མེད་པ་ནི། སེམས་ཀྱིས་ཕྱི་རོལ་ཡུལ་དང༌། ནང་ལུས་ལ་འགྲོ་
བའི་ཕུགས་འཁྲུལ་པའི་ཡུལ་ཐ་དད་པ་རྣམས་གཏིབས་པས། འཁོར་བའི་གཞི་སྟོངས་པས་ལྡོག་པའི་ས་མེད་
པས། ལུས་སེམས་ཀྱི་འབྲེལ་ཆོད་པའོ། །དེ་ལྟར་ཤེས་པ་ད་ལྟ་སྒོམ་གྱི་གཏད་པའི་ས་དང་ཤེས་པ་གུད་དུ་
བཅད་པ་མེད་པ་ནི་བྱ་བ་དང་རྩོལ་སྒྲུབ་ཀྱི་གཞི་བློའི་དམིགས་པ་ཡུལ་དང་བཅས་པས་སྟོངས་པས་འབད་མི་
19

བི་མ་སྙིང་ཐིག
ཟླ་དགོས་པར་རང་ངོ་ན་གསལ་བའོ། །དེ་ཉིད་ལ་བློའི་འགྱུ་བ་སྣ་ཚོགས་སུ་འཕོ་བ་མེད་ན་འཁྲུལ་པའི་རྩལ་
ལོག་པའི་ཤེས་པ་རྣམས་ཟད་དེ། སེམས་ཉིད་མེད་པའི་དོན་མངོན་དུ་སྣང་བའོ། །དེ་ལ་བར་མཚམས་མེད་
པར་གནས་ན་སངས་རྒྱས་ཀྱི་དགོངས་པའི་གཞི་འབྲེལ་མེད་ཡེངས་ས་མེད་པའི་གདེང་རྙེད་པ་ཡིན་ནོ། །དེ་
ལ་བཅོས་མའི་ཆོས་དམིགས་གཏད་དང་བཅས་པ་མེད་ན་བློ་བདེ་ན་སེམས་ཉིད་བདེ་གསལ་ཁོང་དུ་ཚུད་པའོ། །
ཞེས་དང་པོ་མེད་པའི་ཆོས་ཉིད་ལ་རྩལ་སྦྱངས་པས་འགྱུ་བ་ཁོག་སྟོང་པར་བསྟན་ནས། ད་ནི་ནང་དོན་
གཉིས་པ་བདེ་འདོད་ལྟོས་པའི་ཆོས་ཀྱི་བར་ཆད་བསལ་བར་བསྟན་པ་ནི། དེ་ལྟར་རྟོགས་པ་དེ་ཡང་གང་
ལས་བྱུང་ཞེ་ན། ལྟོས་པ་རྣམས་རང་ཟད་ལས་བྱུང་སྟེ། སངས་རྒྱས་ཞེས་བྱ་བར་བཏགས་པ་མེད་པའི་སྔོན་
རོལ་ན། སེམས་ཅན་ཞེས་པ་ཡང་དེ་ལས་ལྟོས་པས་ག་ལ་སྲིད་མིང་མེད་དོ། །དེའི་ཕྱིར་ན་བཏགས་པ་མིང་
ཡིན་གྱི་གཏན་ཚིགས་ཀྱིས་གཞིགས་པས་གང་ཡང་མ་གྲུབ་པར་གཏན་ལ་ཕེབས་སོ། །གྲུབ་པའི་མཐས་བདེ་
བར་བརྟགས་པ་སེམས་ལ་མི་སྣང་ན། ཕྱི་ལུས་དང་ནང་སེམས་ཀྱི་སྡུག་བསྔལ་བཙལ་བས་རྙེད་པར་སུ་ལ་
ཡང་མི་སྲིད་དོ། །དེའི་ཕྱིར་ན་བདེ་སྡུག་རོ་སྙོམས་ཀྱི་གཏན་ཚིགས་ལས་བྱུང་བ་ལས་མ་གཏོགས་པ། བླ་
མས་མིང་དུ་བཏགས་པའི་འདི་ལྟར་བསྒོམས་དང་ཞེས་སེམས་བདེ་བར་འདོད་པའི་ཆོས་ནི། བསྒོམ་དུ་མེད་
པའི་ཆོས་ཉིད་འཁྲུལ་པ་རྩ་བ་ཉིད་ལས་བྱུང་སྟེ། དེ་ཡང་གོང་མའི་འགྱུར་རམ་ལྟོས་པ་ལས་འོག་མ་སྣང་བ་
ནི་ལྟོས་པ་ལས་བྱུང་བ་སྟེ། ཆོས་ཉིད་ལ་རྒྱུ་མཚན་གོང་འོག་གི་ལྟོས་མེད་པའོ། །ཞེས་སྤྱི་དོན་གཉིས་པ་བདེ་
འདོད་ལྟོས་པའི་ཆོས་ཀྱི་བར་ཆད་བསལ་བར་བསྟན་ནས། དེ་གཉིས་ཀྱི་སྤྲོས་པ་རང་ཟད་པ་ཆོས་ཉིད་ལ་
འབད་རྩོལ་མེད་པར་བསྟན་པ་ལ་ཡན་ལག་གི་དོན་གཉིས་སུ་བྱས་ནས་བསྟན་ཏོ ། །
ད་ནི་སྤྱི་དོན་གསུམ་པ་ཁྱད་པར་མཆོག་གི་ཚིག་ལ་བརྟེན་ནས་ཐེག་པ་གཞན་ལས་ཁྱད་པར་འཕགས་ལུགས་
བསྟན་པ་ལ་ཡན་ལག་གི་དོན་གསུམ་གྱིས་བསྟན་པའི་དང་པོ། ཁྱད་པར་གྱི་ཚིག་བདུན་གྱིས་ཐེག་པ་གཞན་
ལ་ གཡངས་ས་བསྐུར་བར་བསྟན་པ་ནི། དེ་ཡང་ཁྱད་པར་ཆེན་པོ་མཆོག་གི་ལྟ་བས་ཕྱེ་ན། ཞེས་པ་ལ་
སོགས་པས་བསྟན་ཏེ། དེ་ཡང་དག་པར་གཞན་ལས་ཁྱད་པར་འཕགས་པ་རྫོགས་པ་ཆེན་པོ་མཆོག་གི་
ཁམས་གསུམ་དུ་མི་བརྒྱུད་པའི་ལྟ་བ་ལྡོག་མེད་ཡོངས་སུ་གྲོལ་བས་ཕྱེ་ན། དབུ་མ་དང་སེམས་ཙམ་ལ་
སོགས་པའི་གྲུབ་མཐའ་མཁན་པོ་རྣམས་ཀྱི་ཚིག་གིས་སངས་རྒྱ་བ་ལ་ཕན་མ་བཏགས་པ་ནི་ཁ་ཚིག་ཏུ་སོང་
བས་ཞེན་པ་མ་གྲོལ་བས། ཕན་པ་མེད། དེ་གནོད་པ་བསྐྱལ་བ་ཡང་མེད་དེ། ཚིག་དེ་མིང་ཙམ་ལས་ཡང་
192

མན་ངག་ངེས་པའི་ཁ་བྱང་སོགས།
དག་ཏུ་མ་གྲུབ་པས་སོ། །དེ་ཡང་ཚིག་དེ་ཤེས་པས་གྲོལ་བ་ཡིན་ན་བྱིས་པ་བརྡའ་སྨྲ་ཤེས་ལ་བསླབ་ན་གྲོལ་
ཏེ༑ མི་གྲོལ་ལ། བཅངས་པས་གྲོལ་ན་བྱོལ་སོང་ལ་སོགས་པའི་མགུལ་དུ་བཏགས་ན་ཡང་གྲོལ་བར་
རིགས་ཏེ། མི་གྲོལ་ངེས་པ་དང༌། བདག་ཉིད་ཀྱིས་བདག་ཉིད་གྲོལ་ན། པུ་ཏི་གྲོལ་བ་སྟེ་གང་ཟག་ལ་ཕན་
པ་མེད་དོ། །བརྗོད་པས་གྲོལ་ན་སྨན་དཔྱད་ཀྱི་པུ་ཏི་ནད་པའི་དྲུང་དུ་བཀླག་པ་ཙམ་གྱིས་གྲོལ་བར་འགྱུར་ཏེ།
ནད་པ་ལ་ཕན་པ་མེད་དོ། །དེ་ཡང་དཔེར་ན་མིག་སེར་གྱི་ནད་ཀྱིས་ཟིན་པའི་མི་ལ། དུང་དཀར་པོ་ལ་སེར་
པོར་མཐོང་བ་དེ་ལ་ཁྱོད་ཀྱི་མིག་འཁྲུལ་ནས་འདུག་གོ །དུང་དཀར་པོ་ལ་སེར་པོར་མཐོང་བས་སོ་བྱས་ཀྱང་།
འཁྲུལ་ནས། འདུག་སྙམ་པ་ཙམ་ལས་སེར་པོར་མཐོང་བའི་བདེན་པའི་མངོན་ཞེན་ནི་ལྡོག་པ་མ་ཡིན་ནོ། །
དེ་ལྟར་གྲུབ་མཐས་གཏན་ཚིགས་དང་རིགས་པས་བཤིགས་ཀྱང་འཁྲུལ་པ་ལས་ལྡོག་མི་སྲིད་དོ། །དཔེར་ན་
མིག་སེར་ཅན་སྨན་པ་མཁས་པས་ཚིག་གིས་བརྗོད་མི་དགོས་པར། མིག་ཐུར་གྱིས་ཕྱེ་ནས་མིག་སྨན་བཏབ་
པས། དུང་དཀར་ལམ་གྱིས་མཐོང་བ་དང་འདྲ་བར། བླ་མ་མཚན་ཉིད་དང་ལྡན་པ་གཅིག་གིས་ཚིག་སྤྲོ་མི་
དགོས་པར་གནད་བསྟན་པ་ཙམ་གྱིས་དབང་པོ་རབ་སྐད་ཅིག་མ་དང་པོ་ལ་གྲོལ་ལ། འབྲིང་པོ་གནད་དེ་
བསྟན་པས་ཤེས་པ་ལ་བརྟེན་ནས་སྐད་ཅིག་མ་གཉིས་པ་ལ་གྲོལ་ལ། ཐ་མས་ཀྱང་དེ་ཤེས་པ་སྟེ་གོ་བ་ལ་
བརྟེན་ནས་སྐད་ཅིག་མ་གསུམ་པ་ལ་གྲོལ་བར་ངེས་པས་ན། ཁམས་གསུམ་དུ་མི་བརྒྱུད་པའོ། །ཡང་དེ་ལྟ་
བུའི་གནད་དེ་ལ་དབང་པོ་རྣོ་བ་ཤེས་རབ་ཅན་ལ་ཡང་ཚིག་གི་ཐ་སྙད་མང་པོ་མེད་པས་ཤེས་མི་དགོས་པས་
ཕན་པ་མེད་ལ། དབང་པོ་རྟུལ་པོས་ཀྱང་གནད་དེ་བསྟན་ན་མི་ཤེས་མི་སྲིད་པས། དེ་ཡང་ཚིག་གི་རྟོག་
དཔྱོད་མེད་པའི་གནད་ཀྱིས་ཐོས་པ་བྱས་ནས་དེ་ཉིད་རང་རྒྱུད་ལ་མ་སྐྱེས་པའམ། དེ་ལྟར་མི་བྱེད་པས། དེ་
བཞིན་དུ་བསམ་པས་དོན་དང་མ་སྦྱར་བ་དང༌། བསྒོམས་པས་ཆོས་ཉིད་ཀྱི་ཉམས་མྱོང་རྒྱུད་ལ་མ་སྐྱེས་
པས་ཏེ། དེ་དག་ཤེས་བཞིན་དུ་དེ་རྣམས་དང་མ་འབྱར་བར་འཇིག་རྟེན་གྱི་ཆོས་ལ་སྤྱོད་པས་སླར་ངན་སོང་
དུ་ལྟུང་བའི་གྲོགས་བྱེད་པས་ཕན་པ་མེད་དོ། །ཡང་གནད་འདི་བསྟན་ན་མཚམས་མེད་ལྔ་སྤྱད་པ་ཞིག་ཀྱང་
མི་གྲོལ་མི་སྲིད་ལ། མ་བསྟན་ན་ཕ་རོལ་དུ་ཕྱིན་པ་དྲུག་ལ་རྒྱུན་དུ་སྤྱོད་པ་ཞིག་ཀྱང་ཁམས་གསུམ་ལས་མི་
གྲོལ་བས། ལས་བཟང་པོ་བསགས་པས་ཕན་པ་མེད་ལ། བླ་མས་འདི་ཉིད་བསྟན་ནས་དེ་ལས་མི་གྲོལ་མི་
སྲིད་པས། ངན་པས་གནོད་པ་མེད་པའི་གནད་ཀྱིས། དགེ་བའི་སྦྱོར་བ་ཅི་བྱས་ཀྱང་རང་གི་སེམས་འཆིང་བ་
ལས་མ་གཏོགས་པ་ཅི་ཡང་མེད་དོ། །ཡང་ཐེག་པ་རིམ་པ་དགུའི་ཆོས་རྣམས་ཀྱིས་སངས་རྒྱ་བ་ལ་ཕན་
193

བི་མ་སྙིང་ཐིག
གནོད་གང་ཡང་མེད་དོ། །དེ་དག་ནི་གནད་མེད་པས་ཡིད་ཀྱིས་དཔྱོད་ཅིང་དེའི་རྗེས་འཛིན་པའི་ལྟ་བ་དང་
སྒོམ་པ་ཡིན་པའི་གནད་ཀྱིས། ཕན་པ་མེད་པའི་སྟེང་དུ་སླར་སངས་རྒྱས་རྣམས་ཀྱི་ཡོན་ཏན་དང་ཐབས་དང་
ཤེས་རབ་ལ་སྒྲིབ་པར་བྱེད་པ་དང་། འོ་ན་གཞུང་པུ་ཏི་དང་གླེགས་བམ་འདི་དག་ལ་དགོས་པ་མེད་དོ་ཞེ་ན།
འདི་ཉིད་ཀྱི་དཀྱིལ་འཁོར་དུ་འཇུག་པར་བྱེད་པ་ལམ་གྱི་སྟེགས་ཡིན་ཙམ་ལས་གཞན་དུ་ཕན་པ་མེད་དོ། །
ཡང་རིག་པའི་ཡེ་ཤེས་ཉིད་ཤེས་རབ་ཀྱི་སྤྱོད་ཡུལ་མ་ཡིན་ན། ཡིད་རྟོག་པ་ཐ་དད་པ་དང་འདྲེས་པའི་ཕྱིར་རོ། །
དེ་ལྟར་ན་ལུང་ལས་ཀྱང༌། ཤེས་རབ་ཀྱིས་ནི་བརྟགས་ན་ཕུང་པོའི་གཏིང་མི་རྙེད། ཅེས་པས་སོ། །གནད་དེ་
དབང་པོ་མིག་གིས་མཐོང་བ་ཙམ་གྱིས་གཏན་ལ་ཕེབས་པའི་གནད་ནི། དཔེར་ན་སྔར་འདྲིས་པའི་མི་ཕྱིས་
མཐོང་བ་ཙམ་གྱིས་ངོ་ཤེས་ཏེ། མཚན་ཉིད་གཏན་ལ་དབབ་མི་དགོས་པ་དང་འདྲའོ། །དེས་ན་གྲུབ་མཐའ་
འདོད་རྒྱལ་དུ་སྨྲ་བའི་ཆོས་ཡིད་ཀྱིས་དཔྱོད་པ་ན། སླར་ཁམས་གསུམ་དུ་འཆིང་བར་བྱེད་པ་མ་གཏོགས་པ་
ལས་ཕན་པ་མེད་དོ། །དེ་ཡང་གནད་དེ་མ་བསྟན་ན་ཁམས་གསུམ་ལས་གྲོལ་བར་བྱེད་པ་ལ་དགེ་བས་ཕན་
མ་བཏགས་ལ། གནད་དེ་ཤེས་པ་ལ་སྡིག་པས་གནོད་པ་གང་དུ་ཡང་མ་གྲུབ་པའི་གནད་ཀྱིས། ལུས་ངག་
ཡིད་ཀྱིས་རྩོལ་བ་ཅི་བྱས་པ་ཐམས་ཅད་སྡུག་བསྔལ་དུ་འགྱུར་བ་ལས་ཁམས་གསུམ་ནས་གྲོལ་བ་ལ་ཕན་པ་
གང་ཡང་མེད་དོ། ། ཡང་སྔགས་ཀྱི་སྐུ་གསུམ་ཡེ་ཤེས་ལྔ་པོ་འདི་འབྲས་བུར་འདོད་པ་ལ་འདི་ལམ་དུ་ཉམས་
གོང་འཕེལ་གྱི་སྣང་བ་ཡིན་པའི་གནད་ཀྱིས། དེ་ཡང་ཆོས་སྐུ་ལོངས་སྐུ་སྤྲུལ་སྐུ་གསུམ་ཐོབ་ཏུ་རེ་བའི་རང་
རྒྱུད་ཀྱིས་བཅིངས་པས་ཁམས་གསུམ་ལས་མི་འདའ་བ་ཉིད་དོ། །ཞེས་ཡན་ལག་གི་དོན་དང་པོ་ཁྱད་པར་གྱི་
ཚིག་བདུན་ལ་བརྟེན་ནས་ཐེག་པ་གཞན་ལ་གཡངས་ས་བསྐུར་བར་བསྟན་ནས། ད་ནི་ནང་དོན་གཉིས་པ་
རྫོགས་པ་ཆེན་པོའི་བྱ་བ་དང་བྲལ་བའི་གནད་ཀྱིས་ཅི་ཡང་སྤང་དུ་མེད་པར་བསྟན་པ་ནི། བདེ་བ་དང་སྡུག་
བསྔལ་གཉིས་རང་ངོ་མཉམ་པའི་ངོས་ནས་རྒྱུ་དབྱེར་མེད་པར་མཐུན་པས། བདེ་བ་བསྒྲུབ་ཏུ་མེད་ལ་སྡུག་
བསྔལ་སྤང་དུ་མེད་པར་རྒྱུད་ཀྱི་སྟོན་པ་དཔལ་ལྡན་རྡོ་རྗེ་འཆང་བས་གསུངས། ཞེས་སློབ་དཔོན་ཉིད་སྟོན་
པའི་ངག་གསུང་ལ་བརྟེན་པའོ། །འདོད་ཆགས་ལ་སོགས་པའི་ཚིག་དྲུག་གཞུང་གསལ་ལོ། །དེ་ལྟ་བུའི་ལྟ་
བ་འདིས་ནི་དགེ་བས་ལུས་ངག་ཚི་ཆད་པའི་སྡུག་བསྔལ་བསལ་བས་སྡིག་པ་རྣམ་སྨིན་གྱི་རྒྱུ་གཉིས་ཀ་སེལ་
ཏེ༑ སེལ་ལུགས་ཇི་ལྟར་སེལ་ན། དགེ་བྱ་གློ་ཡི་ཞེ་འདོད་མེད་པས། སྡིག་པ་ཡང་ཤུགས་ལས་སེལ་བས་སོ། །
འཁོར་འདས་གཉིས་ཀ་ཟད་པར་བྱེད་པའི་རྒྱུ། རང་སེམས་གཞི་ཐོག་ཏུ་གློད་པ་དེའི་རང་བཞིན་མ་བཅོས་པ་
194

མན་ངག་ངེས་པའི་ཁ་བྱང་སོགས།
རྣལ་མའི་རྒྱས་ཐེབས་པ་རྐྱེན་གང་སྣང་གི་སྟེང་དུ་བཞག་པས། ཡུལ་ལ་ཡུལ་གྱི་རྟོག་པ་བཅོམ་དེས་སྣང་
ཤེས་ཆོས་ཉིད་དུ་ལྡན། དེ་ལ་ལྟ་སྒོམ་བདག་དང་བཅས་པ་སངས་པས། སྣང་བ་སྣང་ཐོག་ཏུ་ཆོས་ཉིད་རྒྱས་
ཏེ༑ ཤེས་པའམ་འགྱུ་བའམ་འགྱུས་ཐོག་ཏུ་འཇིག་པའི་གྲོགས་སུ་འདི་ལས་ལྷག་པ་མེད་དོ། །དེ་ཉིད་ཀྱིས་
སེམས་ཀྱི་རྩ་བ་དྲན་བསམ་གློ་བུར་པར་ཤེས་པར་བརྟུལ་བར་ནི་ཕྱིས་མི་སྐྱེ་བར་བྱེད་པའོ། །དེ་ལྟར་ཤེས་
པས་ཡིད་ལ་བྱེད་པའི་ཆོས་རྣམས་བསྣུབས་པས་སྲོག་ཡལ་ས་ངོ་ཤེས་ལ། དེ་ཉིད་རྟོགས་ཤིང་ངོ་ཤེས་པས་
ཁམས་གསུམ་དུ་སླར་ལྡོག་པ་མེད་པའོ། །ཞེས་ནང་དོན་གཉིས་པ་རྫོགས་པ་ཆེན་པོ་བྱ་བ་དང་བྲལ་བ་ལ་
སྤང་བླང་གང་ཡང་མེད་པར་བསྟན་ནས། ད་ནི་ནང་དོན་གསུམ་པ་སེམས་ཀྱི་རྟོག་པ་གདར་ཤ་བཅད་པ་
གཏན་ཚིགས་རིགས་པས་གྲུབ་པ་སུན་དབྱུང་བར་བསྟན་པ་ནི། གྲུབ་པས་ནི་དྲན་རིག་སྣ་ཚོགས་པར་སྣང་
བའི་ཕྱིར་ན། དྲན་རིག་ནི་འཁྲུལ་པའི་སེམས་སུ་འདུག་པས་བརྟགས་པ་རྣམ་གྲངས་ཀྱི་ཆོས་ཀྱིས་དེ་ལས་
བདེ་བར་འབྱུང་བར་འདོད་པ་ཅིའི་ཕྱིར་ཏེ། སེམས་ནི་དྲན་རྟོག་འཁྲུལ་པར་བྱུང་བས་གལ་ཏེ་དྲན་རྟོག་གློ་
བུར་བ་བཞིན་དུ་སེམས་ཀྱང་ཡོད་ན་དྲན་རྟོག་ཀྱང་ཆོས་ཉིད་དམ་བདེ་བར་འདོད་པར་རིགས་ཏེ། དེ་མི་
འཐད་དེ། དྲན་རྟོག་གི་འགྱུ་བ་རང་ཡལ་བ་བཞིན་དུ་སེམས་ཡལ་ན། སེམས་ལས་བྱུང་བའི་བདེ་བ་ཡང་
ཡལ་ནས་འགྲོ་ལ་དྲན་རྟོག་མི་ཡལ་ན་སེམས་ལས་བདེ་བ་འབྱུང་བར་མི་རིགས་སོ། །དྲན་རྟོག་མ་ཡིན་པའི་
སེམས་ལོག་ནས་མི་རྙེད་ལ། རྙེད་ན་སེམས་དངོས་པོར་ཐལ་བའི་སྐྱོན་སྤང་བར་མི་ནུས་སོ། །སེམས་ལ་སྐྱེ་
བ་མེད་དོ་ཞེ་ན། སྐྱེ་བ་མེད་པ་ལས་བདེ་བ་སྐྱེ་བ་མི་འཐད་ལ་སེམས་རང་ཆོས་ཉིད་ཡིན་ནོ་ཞེ་ན། དྲན་རིག་
ཡལ་བས་སེམས་ཀྱི་མཚན་ཉིད་སྟོངས་པས་སེམས་ཀྱི་མིང་ཙམ་དུ་ཡང་ཤེས་བྱ་ལ་གྲུབ་པ་མེད་པས།
སེམས་ཆོས་ཉིད་ཡིན་ཞེས་ཅི་ལ་བྱ། དེ་ལྟར་ན་ཐེག་པ་སོ་སོའི་འདོད་པ་སེམས་ཆོས་ཉིད་ཡིན་ན། སེམས་
ཡུལ་ཐ་དད་པ་ལ་འཇུག་པ་བཞིན་དུ་ཆོས་ཉིད་ཀྱང་འཇུག་པར་འགྱུར་ཏེ། འཇུག་ན་ཆོས་ཉིད་ཡིན་པ་ལ་
གོང་མེད་དེ། མི་འཇུག་ན་སེམས་ཆོས་ཉིད་ཡིན་ཞེས་རང་གི་ཚིག་གི་དམ་བཅའ་ཉམས་སོ། །གལ་ཏེ་སེམས་
ལ་སྐྱེ་བ་མེད་པས་ཆོས་ཉིད་དུ་འགྲོ་ཞེ་ན། སེམས་ཡུལ་ཐ་དད་པ་ལ་འཕྲོ་ཞིང་སྒོ་ལྔ་ལ་སོགས་པའི་ཡུལ་
ཀུན་ལ་མཆེད་པ་བཞིན་དུ་ཆོས་ཉིད་ཀྱང་མཆེད་པར་འགྱུར་ཏེ། ཡུལ་དེ་རང་ཆོས་ཉིད་ཡིན་ཞེ་ན་ཅིའི་ཕྱིར།
ཡུལ་ལ་རང་བཞིན་མེད་པས་ཞེ་ན། མངོན་སུམ་དུ་གསལ་བས་སོ། །དེ་ལྟར་ན་ཆོས་ཉིད་དང་ཡུལ་གང་དུ་
སེམས་དང་ཆོས་ཉིད་གཉིས་སུ་འདུ་བར་འོས་པ་མིན་ཏེ། དེ་ལྟར་གཉིས་སུ་བྱུང་ན་རང་གི་སེམས་ཀྱང་
I95

---- -------- ------- ------- -------- ------- --------------ཁ་ -------- --------
བི་མ་སྙིང་ཐིག
། །དེ་ལྟར་
གཞན་ལས་གཞན་འབྱུང་བ་ཐུག་མེད་དུ་འགྱུར་བའི་ཕྱིར་རོ
གཞན་ལས་འབྱུང་བར་འགྱུར་ཏེ
རྟོག་པས་འཁོར་བའི་འབྲས་བུ་དང་བཅས་པར་
མིན་ཏེ་རླུང་ལས་སེམས་བྱུང་ལ་སེམས་ལས་རྟོག་པ་བྱུང་
ཐོག་མའི་ཡང་རླུང་གི་འཕེན་པའི་ལས་མ་དག་པ་ལས་ཁམས་གསུམ་དུ་
བྱུང་བ་ཅིས་ཏེ་མི་རིགས་ཏེ། 
ད་ལྟ་ཡང་ལུས་སེམས་ཀྱི་འབྲེལ་རླུང་གིས་བྱེད་ལ་ཐ་མ་ཡང་ངན་སོང་ལ་སོགས་པར་རླུང་ལ་
འཕངས་ལ། 
། རླུང་ཟད་པས་འདས་པའི་ལས་གང་ཡིན་
རྟོག་པ་ཞོན་ནས་འགྱུས་པས་འཁོར་བའི་ལས་སྣ་ཚོགས་བྱེད་ལ
དྲན་པ་རང་དག་པར་ཤེས་པ་དེས་ན་རླུང་ནི་འགྱུ་བ་ཙམ་ལ་མ་གཏོགས་པ་ཆོས་
ཡང་ཆོས་ཉིད་དུ་བྱེད་པའོ། །
དེ་ཉིད་འགྱུ་བ་རང་ཡལ་དུ་མ་ཤེས་པ་ལས། གནད་མེད་པའི་ཕྱིར་འཁྲུལ་པའི་བདག་
ཉིད་དུ་གྲོལ་བའོ། །
ཉིད་ལས་མ་གཏོགས་པ་མེད་དོ་ཞེས་སྤྱི་དོན་གསུམ་པ་ཁྱད་པར་མཆོག་གི་ཚིག་ལ་བརྟེན་ནས་ཐེག་པ་གཞན་
ལས་ཁྱད་པར་འཕགས་ལུགས་བསྟན་པ་ལ་ནང་དོན་གསུམ་དུ་བྱས་ནས་བསྟན་ཏོ
ད་ནི་སྤྱི་དོན་བཞི་པ་ལྟ་སྒོམ་གྱིས་བདག་ཏུ་བཅིངས་པ་ལས་གྲོལ་བར་བསྟན་པ་ལ་ཡན་ལག་གི་དོན་བཞིས་
། བལྟས་པས་ཕྱི་ནང་གང་ལ་ཡང་གནད་
བསྟན་པའི་དང་པོ་ལྟ་སྒོམ་འབད་པ་མེད་པའི་ཚད་བསྟན་པ་ནི
མཐོང་བའི་གཞི་རང་གི་སེམས་ཀྱིས་རྙེད་པ་ནི། ལྟ་བ་ལས་འདས་པའི་ཆོས་ཉིད་དོ། །འཁོར་བ་རིང་དུ་ལ་
ད་ནི་ནང་དོན་གཉིས་པ་བསྒོམ་དུ་མེད་པའི་སེམས་
སོགས་པ་གཞུང་ན་གསལ་ལོ། །ནང་དོན་དང་པོའི། །
བློའི་བྱ་བ་དང་བྱེད་པས་བློས་བརྟགས་སུ་མ་བསྒོམས་པར་བཞག་ན་
ཉིད་གློད་པས་གྲོལ་བར་བསྟན་པ་ནི། 
། ཆོས་ཀྱི་
རང་གི་ལྟ་སྒོམ་གྱི་འདོད་པས་སེམས་དེ་འཆིང་བ་ཅིའི་ཕྱིར་ཞེ་ན
དེ་ཉིད་གྲོལ་བ་སེམས་ཡིན་ལ། 
འཁོར་བའི་བྱ་བས་ཀྱང་ཁམས་གསུམ་དུ་འཁྲིད་པ་ལས་
བྱ་བས་ཀྱང་ཁམས་གསུམ་དུ་འཁྲིད་པར་བྱེད་ལ། 
། །དེས་
དཔེར་ན་ཐག་སྒྲོག་དང་གསེར་སྒྲོག་གཉིས་འཆིང་བྱེད་དུ་ངོ་མཉམ་པ་དང་འདྲ་བས་སོ
མི་བྱེད་དེ། 
། ཉག་
ན་སེམས་ལ་བྱ་བ་དང་བྱེད་པའི་མཐའ་དང་བྲལ་བས་བྱས་བཅོས་གང་བྱུང་ཡང་འཆིང་བས་ན
གཅིག་དུ་མའི་སྤྲོས་པ་དང་བྲལ་བའི་སེམས་ཉིད་ནི། གློད་ན་ལ་སོགས་པ་གཞུང་ན་གསལ་ལོ། །ནང་དོན་
ད་ནི་ནང་དོན་གསུམ་པ་གཅིག་ཤེས་པས་ཐམས་ཅད་གྲོལ་བར་ལྡོག་པ་དང་བཅས་
གཉིས་པའོ།། །།
གཅིག་དྲན་བསམ་གློ་བུར་དུ་ཡལ་བར་ཤེས་པས་འཁོར་འདས་ཀུན་ཆོས་ཉིད་དུ་གྲོལ་བ་
པར་བསྟན་པ་ནི། 
། །དེ་ཡང་ཐེག་པ་ཐུན་མོང་བས་འཁོར་
བླ་མ་དམ་པའི་གསུང་གི་གནད་ཆ་བྱད་བཟང་པོས་གྲོལ་བའོ
ནི༔ 
འདས་ཀུན་དེད་པས་གཅིག་དྲན་པ་གློ་བུར་དུ་ཡལ་ས་ངོ་མ་ཤེས་པས་འཁོར་འདས་གང་ཡང་མ་ཟིན་པའོ
196

མན་ངག་ངེས་པའི་ཁ་བྱང་སོགས། །
སེམས་ཀྱིས་གང་མཐོང་འགག་པ་ལ་སོགས་པ་ཚིག་བཞི་གཞུང་ན་གསལ་ལོ། །ནང་དོན་གསུམ་པའོ། །ད་
ནི་ནང་དོན་བཞི་པ་མེད་པའི་ཆོས་ཉིད་ལ་བཟླ་བ་དང་བཅས་པར་བསྟན་པ་ནི། ལྟ་བ་མེད་ཅིང་ཞེས་པའི་
ཚིག་བཞི་གཞུང་གསལ་ཡིད་རང་ནི། ཁམས་གསུམ་དུ་འཇུག་པའི་གཞི། དེའི་འདུ་བ་དྲན་པ་དང༌། སེམས་
དང༌། བསམ་པ་དང་། རྟོག་པ་ཡིད་ཀྱི་ཁོངས་སུ་འདུས་པ་ལས་ཉོན་མོངས་པ་སྟེ། དེའི་ཡལ་ས་ངོ་ཤེས་པས་
ཟད་པ་ནི། སྟོངས་པ་རང་སྟོངས་ནས་གྲོལ་སར་གྲོལ་བའོ། །དེས་ན་འཁོར་འདས་ཀྱི་ཆོས་ཐམས་ཅད་རང་
hལས་མ་བྱུང་བ་མེད་པས་གཞན་ལ་བརྟེན་པ་སུའི་རིག་པ་ཡིན་ཏེ། དེ་ལྟར་རང་བྱུང་ཆེན་པོ་བཅོམ་ལྡན་
འདས་ཞེས་པས་སོ། །དེའི་ཕྱིར་ང་རང་བྱུང་གི་ཡེ་ཤེས་ལས་མ་བྱུང་བའི་ཁྱོད་ཅི་ཡིན་ཏེ། དེ་ལྟར་ན་ཕྱི་རོལ་
སྣང་རྟོག་ཀུན་ཀྱང་རང་གྲོལ་བས་སོ། །དེས་ན་གཞན་ལ་བྱུང་བ་མེད་པའི་ཆོས་ནི་མངོན་སུམ་མཐོང་བ་རང་
གི་གནད་དོ། །ངོ་མཚར་རྨད་དུ་བྱུང་བ་བྱང་བ་སེམས། ཆུབ་པ་སྣང་བ། དེ་གཉིས་ས་བོན་འགྱུ་བ་སྣ་ཚོགས་
པ་ཉིད་ཡིན་པས། དེ་ཡལ་བ་གློ་བུར་གྱི་རྩིས་ཐེབས་པ་ནི་གཏན་ནས་བཅད་པ་སྟེ། དེ་ཡང་ཁ་ནས་རླུང་ཕྱིར་
ཕུལ་བས་བྱུང་ཚོར་གྱི་རྣམ་རྟོག་གི་སྒོ་འགག་པའོ། །ཡིད་ལས་རླུང་བྱུང་བ་དང་། རླུང་ལས་རྟོག་པ། རྟོག་པ་
ལས་ཕྱི་ཡུལ་གྱི་སྣང་བ་རྣམས་སུ་བྱུང་བ་གསུམ་པོ་ཡང་དག་པ་ནི། ཡང་སྣང་བ་དང་བཅས་པ་དྲན་རྟོག་ཅི་
བྱུང་བ་ཕྱི་ནས་ནང་དུ་རླུང་གིས་དྲངས་ཏེ། མགྲིན་པའི་འོག་ཏུ་སྦས་པ་ནི། དེ་དག་སྣུབ་པས་ཕྱི་ཡུལ་གྱི་སྣང་
བའི་འབྲེལ་བ་ཆོད། དེ་ཁ་ནས་རང་གིས་ཟོས་ན་འཆིང་སྟེ། ཁམས་གསུམ་ལས་མི་ལྡོག་པར་ངེས་སོ། །དེ་
ལྟར་ཡང་རང་ཤར་ལས། སྣང་སྲིད་ལྟོ་རུ་མིད་ཀྱང་ང་མ་བཤོས། །ཞེས་སོ། །ཕྱི་ནང་གི་རྟོག་པ་མིན་པ་ནི།
དཔེར་ན་བརྒྱལ་ནད་ཅན་ནད་ལངས་པས་དྲན་མེད་དུ་སོང་བས་བདེ་བ་རྙེད་དེ་ཅིའི་ངོ་བོར་ཡང་མ་གྲུབ་པ་
ལྟར། རྣམ་རྟོག་གློ་བུར་བ་ཡིན་པར་ཤེས་པས་དྲན་པ་ནམ་མཁའ་ལ་ཡལ་བ་ལ་རྗེས་མེད་པས་ཆོས་སྐུ་སྟོང་
བ་ཉིད་ཐོབ་པ་ནི། ཡལ་ས་ངོ་ཤེས་པ་ལས་བྱུང་བའོ། །དེས་ནི་སེམས་སམ་རིག་པ་ལ་རྩ་བ་མེད་པ་སྔོན་
ཆད་སུས་ཀྱང་མ་མཐོང་བས་སེམས་འགྱུ་བ་སྣ་ཚོགས་པའི་ཕྱིར་འབྲེངས་པས། ལུས་སེམས་ཀྱི་འབྲེལ་བྱས་
པས་ཏེ། སེམས་ཀྱི་རྩ་བ་མེད་པར་ཤེས་པས་དྲན་རྟོག་རང་འགགས་པ་དང་། ཕྱི་སྣང་བ་འགགས་པ་དང༌།
ནང་བྱ་བ་འགགས་པ་དང་། གསང་བ་རླུང་སེམས་འགགས་པ་རྣམས་ཀྱིས་འགྲོ་བ་དྲུག་གི་སོ་སོའི་སྐྱེ་གནས་
རང་དག་པས། ད་དེར་སྐྱེ་མི་སྲིད་པའི་གནད་དོ། །དེ་ཡང་དངོས་པོ་རགས་པ་རྣམས་སྟོང་པ་ལ་ལྟོས་ནས་
བརྟགས་པས་དངོས་པོར་སོང་བས། དེ་ཉིད་རང་ཡང་སྟོངས་པས་སོ། །ཕྱི་ནང་རང་བཞིན་གྱི་ཆོས་ཉིད་ལས་
197

བི་མ་སྙིང་ཐིག་
མ་གཏོགས་པ་མེད་པས། ཇི་ལྟར་སྣང་བ་བདེ་བའི་ལུགས་སུ་བླུགས་པ་ཡིན་པས་འཁོར་བའི་ཆོས་ལ་
སོགས་པ་ཅི་ཡང་མེད་དོ། །དཔེ་ལས་བྱུང་བའི་ནི་གཞི་རྒྱལ་མཚན་གྱི་རྩེ་ལ་བཏགས་པའི་ནོར་བུ་རིན་པོ་ཆེ་
ལྟ་བུའི་བསླབ་བྱ་ལ་བརྟེན་ནས་བསླབས་པས། སེམས་ཉིད་ཚིག་དང་ཐ་སྙད་ལས་གྲོལ་པའི་དགོས་པ་ཡོད་
དོ༑ །དེ་ཡང་འཁོར་བའི་རྟོག་པ་བདག་ཏུ་འཛིན་པ་ལས་གྲོལ་བ་ནི། མཁའ་ལྡིང་གི་བུ་གསེར་འགྱུར་གྱི་ལས་
ལས་ གྲོལ་བ་ལྟར་གྲོལ་བས། འཁོར་འདས་ཀྱི་བྱ་བ་རང་ལོག་པའོ། །དེ་ལྟར་འཁོར་བ་སྣང་ཤེས་ཀྱིས་
བསྡུས་པའི་ཆོས། སྣང་བ་སྣང་ཐོག་ཏུ་གྲོལ་བས་བཤིག་ལ་ཤེས་པ་འགྱུ་ཐོག་ཏུ་གྲོལ་བས་འགྱུ་བ་གློ་བུར་དུ་
བཤིག་ལ། ཡེ་ཤེས་གཞི་གནས་རང་བཞག་ཏུ་ཤེས་པས་གསལ་སྟོང་གཉིས་དུས་གཅིག་འཇིག་པའི་ལས་ཀྱི་
མཐའ་འཁོར་འདས་གང་དུ་ཡང་མ་དམིགས་པའོ། །སེམས་ཀྱི་མཚན་དུ་བསྟན་པ། དམིགས་ནི་བསླབ་བྱ་
དང་ཤེས་བྱའོ། །དྲུག་པ་གྲོངས་སོ། །འགྱུ་བ་རླུང་བྱེད་པ་ཡིད། རང་ལ་བཅང་བ། གནས་པ་སེམས། འཁོར་
ལོ་གཅོད་པ། འཁོར་བའི་བྱུང་ཁུངས་རླུང་ལ་བཙལ་བས་འགྱུ་བ་ལས་ཀྱི་དམིགས་འགགས་ཏེ། འགྲོ་ས་
མེད་པའོ། །ཞེས་བཞི་པ་ནི་གནད་དོ། །སེམས་ཀྱི་དམིགས་བཞི་པའི་རྣམ་པར་བཤད་པའོ། ། སྤྱི། རྒྱ་རྒྱ་རྒྱ།
ས་མ་ཡཱ།། ༈ །།སེམས་ཀྱི་དམིགས་པ་ལྔ་པ་རྣམ་པར་བཤད་པ། དེ་ལ་སེམས་ཀྱི་དམིགས་ལྔ་པ་རིམ་འབྱེད་
དྲུག་གིས་སེམས་ཀྱི་དབྱེ་བ་བསྟན་ཏེ། འདི་ལ་སྤྱི་དོན་ལྔས་བསྟན་ཏེ། ཁྱད་པར་ལྟ་སྒོམ་གྱི་གཟེར་བསྟན་པ་
དང༌། གཉིས་པ་ཁྱབ་པ་བརྡའ་དོན་གྱི་མན་ངག་ལ་བརྟེན་ནས་ཁམས་གསུམ་དུས་གཅིག་ལ་གྲོལ་བར་
བསྟན་པ་དང༌། གསུམ་པ་རང་གྲོལ་གྱི་གནད་བྱས་བཅོས་ཅི་བྱས་ཀྱང་ཆོས་ཉིད་ལས་འདའ་ས་མེད་པར་
བསྟན་པ་དང་། བཞི་པ་མི་རིགས་རིགས་པར་སྦྱར་བ་ལ་འཁོར་འདས་ལྟོ་བཟློག་པར་བསྟན་པ་དང་། ལྔ་པ་
ཁྱད་པར་སྟོབས་ཀྱིས་འཁོར་འདས་དུས་གཅིག་ལ་བསྒྲལ་བར་བསྟན་པའོ། །དེ་ཡང་བསྡུས་པའི་དོན་དང་པོ་
ཁྱད་པར་ལྟ་སྒོམ་གྱི་གཟེར་བསྟན་པ་ལ་ཡན་ལག་གི་དོན་གསུམ་གྱིས་བསྟན་པའི་དང་པོ་འཁྲུལ་པ་རང་
བཞིན་གྱི་གཞི་བསྟན་པ་ནི། དེ་ཡང་ཐོག་མ་ཆོས་ཉིད་སྟོང་པ་ཉིད་ཀྱི་ཁྱབ་བྱེད་ཀྱི་སྣང་བ་རང་ཤར་བ་ལས།
ཁ་དོག་རྣམ་པར་མཛེས་པ་ཞེས་བྱ་བའི་རླུང་གི་འཕེན་པ་ཁ་ཕྱིར་འཁྱལ་བ་ལས། སྣ་ཚོགས་སྡུད་པ་དྲན་རྟོག་
གི་རླུང་ཞེས་བྱ་བར་འགྱུས་པ་ལས། གཟུགས་མེད་པའི་ཁམས་ཀྱི་སེམས་ཅན་ཐམས་ཅད་རླུང་དེ་ལས་སྐྱེས་
པ་ནི། དྲན་རྟོག་གི་ལས་བློ་ནང་དུ་བསགས་པ་ལས་བྱུང་བའོ། །དེ་ཡང་དང་པོ་གཟུགས་འབྱུང་བ་ཕྲ་རགས་
ལས་བྱུང་བ་མེད་པའི་ལུས་ནི། རྣམ་ཤེས་ཡས་པ་ལས་ལུས་སུ་སོང་བའོ། །དེ་ལས་གཟུགས་སུ་བྱུང་བ་འདི་
18

མན་ངག་ངེས་པའི་ཁ་བྱང་སོགས།
ཡང་དང་པོ་མེད་པ་སྟོང་པ་ལས་གཟུགས་མེད་པའི་ལུས་སུ་བྱུང་བའི་གནད་ཀྱིས། ད་ལྟའི་ལུས་འབྱུང་བ་ཕྲ་
རགས་ལས་གྲུབ་པ་འདི་ལ་ཡང་དང་པོ་རྒྱུ་མེད་པས་རྟོག་པའི་རྟེན་མེད་ལ། བར་དུ་རྐྱེན་མེད་པས་སེམས་
ཆགས་པའི་གནས་མེད་པའི་ཕྱིར་རང་བཞིན་གྱི་རྣམ་པར་དག་གོ །དེའི་ཕྱིར་ན་ཕུང་པོ་ལྔ་འབྱུང་བ་གཅུད་
པའི་གནད་ལ་བོར་ལ་ཁམས་བཅོ་བརྒྱད་མ་བྱུང་མ་སྐྱེས་པའི་ངང་ལ་བཞག སྐྱེ་མཆེད་བཅུ་གཉིས་གཅིག་སྐྱེ་
གཅིག་འགགས་པ་ཡིན་པ་མེད་པའི་ངང་ལས་བཞག་པས་གྲོལ་བ་སྟེ། དེ་ཡང་ཁྱད་པར་དུ་ལུས་ངག་ཡིད་མ་
བཅོས་སེམས་རྣལ་མའི་ངང་རྒྱུན་རིང་བ་ལ་ཞོག་ཅེས་མངོན་འབྱུང་དུ་སློབ་དཔོན་གྱིས་གདམས་ལ། དེ་ཡང་
སུ་ལ་གདམས་ན། འཇམ་དཔལ་བཤེས་གཉེན་ལ་གདམས་སོ། །རྗེས་འཇུག་ཏུ་བླ་མས་སློབ་མ་ལ་གདམས་
པའོ། །དེ་ཡང་བཞག་ལུགས་ཇི་ལྟར་བཞག་ཅེ་ན། ལུས་ངག་ཡིད་ཀྱི་བྱ་བ་དང་བྲལ་བ་ལ་བརྟེན་པས་
སེམས་གཞི་ལ་བཞག་པས་གྲོལ་པའོ། །ཞེས་ནང་དོན་དང་པོ་བསྟན་ཏོ། །ད་ནི་ནང་དོན་གཉིས་པ་སྤྱོད་པའི་
མཚན་ཉིད་ཉེར་བར་བསྡུས་པ་དཔེ་དང་བཅས་པར་བསྟན་པ་ནི། སྤྱོད་པས་ཞེས་པ་འཇིག་རྟེན་གྱི་བྱ་བ་ལ་
སོགས་པ་མ་ཡིན་པར། ཆོས་ཀྱི་སྤྱོད་པས་བསྡུས་པས་མཚོན་པའི་ཚིག་ནི། གང་ཟག་དམ་པ་གང་གིས་གྲོལ་
བར་ནི་འཁོར་བ་ལས་གྲོལ་བར་འདོད་པའི་རྫོགས་པ་ཆེན་པོའི་སྣོད་ཡོད་པའི་ རིགས་ཀྱི་སྣང་བ་ལ་མ་
ཆགས་པ་དང་། ཞེན་པ་མེད་པར་སྤྱད་དེ། དཔེར་ན་སྨྱོན་པས་འབྲེལ་བ་མེད་པའི་སྤྱོད་པ་སྣ་ཚོགས་བྱེད་པ་
ལྟར། འགྲོ་བ་དང་འདུག་པ་ལ་ཐོགས་པ་མེད་ཅིང་དངོས་པོའི་རྫས་ལ་སོགས་པ་ལ་ཞེན་པ་སྤུ་ཙམ་མེད་པར་
རྣལ་འབྱོར་པ་རྣམས་ཀྱིས་ཀྱང་བྱ་སྟེ། འགྲོའམ་སྙམ་ཙ་ན་འགྲོ་ལ། འདུག་གམ་སྙམ་ཙ་ན་འདུག་སྟེ། འགྲོ་
འདུག་སུས་ཀྱང་ངོ་མི་ཤེས་པར་བྱའོ། །ཤུགས་ལས་འབྱུང་སྟེ། གལ་ཏེ་མ་བྱུང་ཡང་ཆེད་དུ་བྱའོ། །དེ་ལྟར་
བྱས་པས་རྣལ་འབྱོར་པའི་ལུས་ནི་གྱི་བརྡའ་རྩོལ་བ་དང་བྲལ་བར་འགྱུར་རོ། །དེ་ལྟར་སོང་བས་རྣལ་འབྱོར་
པ་དེའི་དབང་པོ་ལྔ་རང་ཡན་དུ་འགྲོ་བས་ཚོགས་དྲུག་དགག་ཏུ་མེད་པ་ཡིན་ནོ། །ཞེས་ནང་དོན་གཉིས་པ་
བསྟན་ཏོ། །ད་ནི་ནང་དོན་གསུམ་པ་དཔེ་བརྡའ་ཐབས་དང་གསུམ་གྱིས་གྲོལ་བར་བསྟན་པ་ནི། གང་ཞིག་
ཚིག་ལ་གདེང་འཆའ་ན། ཞེས་པ་ལ་སོགས་པ་ཚིག་རྐང་བརྒྱད་ཀྱིས་བསྟན་པ་གཞུང་ན་གསལ་ལོ། །དེ་དག་
གིས་བསྡུས་པའི་དོན་དང་པོ་ཁྱད་པར་ལྟ་སྒོམ་གྱི་གཟེར་ལ་གསུམ་དུ་བྱས་ནས་བསྟན་ཏོ། །ད་ནི་བསྡུས་
པའི་དོན་གཉིས་པ་ཁྱབ་པ་བརྡའ་དོན་གྱི་མན་ངག་ལ་བརྟེན་ནས་ཁམས་གསུམ་དུས་གཅིག་ལ་གྲོལ་བར་
བསྟན་པ་ལ། ཡན་ལག་གི་དོན་གསུམ་གྱིས་བསྟན་པའི་དང་པོ་དཔེ་ལ་བརྟེན་ནས་དངོས་པོ་གཤིས་ཏེ་
1

བི་མ་སྙིང་ཐིག
གཏན་ལ་དབབ་པར་བསྟན་པ་ནི། བྱ་བ་དང་བྲལ་བ་ཞེས་པ་ལ་སོགས་པས་བསྟན་ཏེ། བྱ་བ་ནི་ལས་དང་།
རྟོག་པ་དང་། ལུས་ངག་གི་སྟེ། དེ་དག་དང་བྲལ་བ་ནི། དཔེར་ན་འོག་མིན་གྱི་ལྷའི་བུ་བདུད་རྩི་མ་གིང་གིས་
མྱོས་ཙམ་ན། ལུས་ངག་གི་བྱ་བ་དང་བྲལ་ནས་འདུག་ས་གཅིག་ནས་མི་འགུལ་བ་སྟེ། དེ་ལྟར་རྣལ་འབྱོར་
པས་ཀྱང་བྱ་བ་བཏང་ནས། རི་ཁྲོད་བརྟེན་ན་ལུས་སེམས་གཡེང་བ་དང་བྲལ་ནས་འཁོར་འདས་གང་དུའང་
རྟོག་པ་གང་ཡང་མི་སྐྱེའོ། །སེམས་ཅན་ལ་མཉམ་པར་ཤེས་པ་གནོད་སྦྱིན་ལག་ན་བེ་ཅོན་ཞེས་བྱ་བ་ལ་བུ་
རབ་ཏུ་ཡིད་སྦྱིན་ཞེས་བྱ་བ་ཡོད་དེ། དེས་ལྷའི་ཡིད་བཞིན་གྱི་ནོར་བུ་ལྷུང་བ་རྙེད་པས་སེམས་རབ་ཏུ་རངས་
པས། སེམས་ཅན་ཐམས་ཅད་ལ་བདག་གིས་ཕན་པ་སྙམ་སྙོམས་སུ་བྱའོ་སྙམས་པའི་བློ་སྐྱེས་ནས། དགྲ་
གཉེན་དང་ཉེ་རིང་མེད་པར་ཀུན་ལ་ཕན་པར་བྱས་པས། དེའི་སྟོབས་ཀྱིས་ལུས་ངག་ཡིད་ལ་བདེ་བ་ཁྱད་
པར་ཅན་སྐྱེས་པ་ལྟ་བུར། རྣལ་འབྱོར་པས་ཀྱང་སྙིང་རྗེ་ཆེན་པོས་ཀུན་ནས་བསླངས་ནས་སེམས་ཅན་ཐམས་
ཅད་ལ། དགྲ་དང་བུ་ངོ་མཉམ་སྟེ་ཉེ་རིང་མེད་པར་བྱམས་པ་དང་སྙིང་རྗེས་ཀུན་ནས་བསླངས་ནས། སྦྱིན་པ་
ལ་སོགས་པ་བཏང་ནས། སེམས་ཀྱི་གནད་གཏེམས་ན་ལུས་ངག་ཡིད་ལ་བདེ་བ་ཁྱད་པར་ཅན་སྐྱེ་བར་ངེས་
སོ༑ ༑དེ་ལྟར་བྱས་པས་བློ་ལས་གྲོལ་བར་གནས་པ་ནི། དཔེར་ན་ཚངས་པའི་རྒྱལ་པོས་ཤར་ཕྱོགས་ཀྱི་ནམ་
མཁའ་ཟད་པའི་མཐའ་མ་རྙེད་པས་ད་འགྲོ་བའི་ལམ་སྟོར་བ་ལྟ་བུར། རྣལ་འབྱོར་པ་གློ་བུར་གྱི་རྣམ་རྟོག་
ལས་གྲོལ་བ་ཡང་ཆོས་ཉིད་སྟོང་པ་ཉིད་མཐའ་རྟོག་པས་ད་བགྲོད་པར་བྱ་བ་འཁོར་འདས་ཀྱི་གཞི་སྟོངས་
པའོ། །སེམས་ཀྱི་ཁྱད་པར་ནི་ཀླུ་དགའ་པོའི་བུ་མོ་འབྲས་ལྡན་ཞེས་བྱ་བ། ནམ་མཁའ་ལྡིང་གིས་འཇིགས་
པའི་ ལས་ལ་ རྟོག་པའི་གཞི་སྐྱེས་ནས། ནམ་མཁའ་རིན་པོ་ཆེའི་གུར་ཕུབ་པར་བློས་བསམ་ཞིང་དམིགས་
པས། ནམ་མཁའ་ལ་རིན་པོ་ཆེ་སྣ་ཚོགས་པའི་ཁང་པ་ཡིད་དུ་འོང་བ་སྟེང་གི་ཕྱོགས་རྡོ་རྗེ་འབར་བའི་གུར་
གྱིས་གཏམས་པ་ཀུན་གྱི་ཡིད་དུ་འོང་བ་ཞིག་བྱུང་ངོ༌། །དེ་བྱུང་བས་ནམ་མཁའ་ལྡིང་གིས་ཀླུ་ཀུན་ལ་
འཇིགས་པ་དང་བྲལ་བ་ལྟ་བུར། རྣལ་འབྱོར་བས་རླུང་སྦྱངས་པའི་ཏིང་ངེ་འཛིན་ལ་བརྟེན་ནས་ལུས་ཀྱིས་ཉེ་
འགྲོ་བའི་མོས་པ་བསྒྱུར་བའི་སྟོབས་ཀྱིས་འགྲོ་བ་རྣམས་འཁོར་བའི་འཇིགས་པ་ལས་
བར་བསྒྲུབས་པས། 
ལ
ཡང་རྣལ་འབྱོར་པས་དངོས་པོ་གཤིས་མཐོང་བས་འཁོར་འདས་གང་ལ་ཡང་ཐོགས་པ་མེད་དོ
སྒྲོལ་བའོ། །
རྣལ་འབྱོར་པ་གྲུབ་ཚུལ་ལ་སེམས་ཀྱི་གནས་པ་སྐྱེས་པས་རང་སེམས་ལ་བྱན་ཚུད་པ། དཔེར་ན་དྲང་སྲོང་
གིས་དམོད་པ་དོར་བས་ཀུན་བརླག་པར་བྱས། ལྷག་མ་རང་དབང་དུ་འདུས་པ་ལྟ་བུར། གྲུབ་མཐའ་རང་
200

མན་ངག་ངེས་པའི་ཁ་བྱང་སོགས།
སེམས་ཀྱི་དམིགས་ལྔ་པའི་བསྡུས་དོན་གཉིས་པའི་ནང་དོན་དང་པོ་
རྒྱུད་དུ་འཛིན་པ་ལས་བློ་ལོག་པའོ
། དེ་
ད་ནི་ནང་དོན་གཉིས་པ་སེམས་ཀྱི་བསླབ་བྱ་ཤེས་པའི་འགྱུར་རྩིས་པའི་གནད་བསྟན་པ་ནི
བསྟན་ཏོ། །
། དཔེའ་ན་ཞེས་སེམས་དྲན་
ལ་རྣལ་འབྱོར་པ་དད་པ་ལྡན་པ་ཞིག་གིས་སེམས་བཅོས་པའི་ཐབས་ལ་སློབ་ན
། མཚོན་ནི་བླ་མའི་མན་ངག་དྲན་པར་
ཅིང་འཕོ་ན་གོ་ཆ་བགོ་གོས་ཀྱིས་ཕུར་ལ་རླུང་ནང་དུ་ཡིད་ཙམ་བཟུང་
མགྱོགས་ན་རླུང་གི་འགྲོ་འོང་འུར་ཞིང་
དེ་དང་མི་འབྲལ་བ་གཅེས་སོ། །
བྱས་ལ། དེ་དང་ལྡན་པར་བྱས། 
གཅིག་སེམས་སྙིང་གི་ནང་དུ་བཅུག་ལ་མགོའི་མཚོགས་མར་ཆུ་ལྕག་གིས་
། སེམས་གཅིག་ཏུ་མི་ཕེབས་ན
། སླར་དེ་
ཡང་མནོན་ནི་ཤེས་པ་དྲན་པ་སྣ་ཚོགས་སུ་འགྱུ་ན་དང་གར་འགྲོ་བར་བཏང་
བྲབ་པ་གཅེས་སོ། །
ཉིད་ཀྱི་སྟེང་དུ་སེམས་ཡང་དང་ཡང་དུ་ཕབ་ཅིང་བཞག་ལ་རྟེན་འབྲེལ་དུ་སྐུ་ལ་མུ་ཏིག་མིག་མ་ཕུག་པ་
གཏོད་པ་རང་གི་སྨིན་མཚམས་སུ་རླུང་
ཡང་གུལ་ན་ནི་སེམས་རབ་ཏུ་རྨུགས་ན
གདགས་པ་གཅེས་སོ། །
རླུང་ཡིད་ཙམ་བཟུང་ལ་ཕོ་ཁར་རླུང་དེ་མནན་པ་གཅེས་སོ
སེམས་ཀྱི་ཐིག་ལེའི་ནང་དུ་སེམས་བཅུག་ལ
། ཐ་མ་རང་ལ་
འོབས་ནི་སེམས་གར་སོང་གི་རྗེས་བཅད་པས
མཐོ་ན་ཞེས་པ་སེམས་ཕེབས་སུ་མ་བཏུབ་ན
། མིག་འབྲས་
ལོ་ན་ཞེས་པ་སེམས་རབ་ཏུ་རྨུགས་ན
བསྐོར་གྱིས་ལོག་ནས་དེ་ལ་རང་ངོ་ཤེས་པ་གཅེས་སོ
ནི་ཐིག་ལེ་སྟོང་པའི་སྒྲོན་མ་རང་མཐེབ་མཛུབ་ཀྱིས་གཏེམ་ཞིང་དེ་ལས་ཕྱིར་ནམ་མཁའ་ལ་འདོན་པ་གཅེས་
། དྲན་པ་གང་བྱུང་བའི་ཕྱི་ན་
ཡང་རྟོག་ན་ནི་སེམས་རྟོག་པ་མང་པོས་ཀུན་ནས་སློང་སྒོམ་མ་ཕེབས་ན
སོ། །
། དེ་ལ་ཡུན་རིང་བ་གཅེས་སོ། །ལྐུགས་ན་
ཕར་དེད་པས་ཤེས་པ་ཅི་མི་སྙམ་པའི་ཉམས་རྒྱུད་ལ་འཆར་ཏེ
། བརྗོད་བྱ་
ཞེས་པ་སེམས་གང་དུ་ཡང་མི་འཕྲོ་ན་རང་བཞིན་རྟོག་མཐའ་ཕྱོགས་གཅིག་ཏུ་གོལ་བ་ཡིན་པས
སྨྲ་ན་ཞེས་པ་འདིའི་ལུས་སེམས་ཀྱི་
སྣ་བུག་གཡས་པ་དར་གྱི་ལྟོས་དགག་པ་གཅེས་སོ
ངག་སྨྲ་བཅད། 
། ས་ཨེ་ལི་ཞེས་པ་དང༌།
ངག་ཏུ་སྨྲ་སྙིང་འདོད་ན་སྒྲའི་གནས་སུ་ཏྲིད་ཞེས་པ་དང་
རྗེས་སུ་འབྲངས་པ་ཡིན་ཏེ། 
ཡེངས་ན་ཞེས་ཤེས་བཞིན་གྱིས་མ་ཟིན་ན་བག་ལ་ལུས་ཀྱི་ནང་
དྷ་ཀ་ཨུར་རྣ་ཞེས་པ་བསྒྱུར་བ་གཅེས་སོ
། རླུང་ནང་དུ་
འཁོར་ན་གཅིག་ལས་བསྐྱེད་པས་ན་རྒྱ་ཡིས་བཟུང་བ་ནི
དུ་སེམས་བཞག་པ་གཅེས་སོ། །
ལོག་ན་ཞེས་སེམས་ལ་ཆགས་ཤིང་ཕྱིར་འགྲོར་མ་
བཟུངས་ལ་རིག་པ་མིག་ནས་ཕྱིར་ཕུལ་བ་གཅེས་སོ
། །འགྲོ་ན་ཞེས་
རླུང་སེམས་ནམ་མཁར་རྒྱང་རིང་པོར་འཕང་བ་གཅེས་སོ
བཏུབ་ན་རང་སར་བཏབ་བ་ནི། 
། །འདུག་
སེམས་མ་ཟིན་ན་ཉལ་བའི་མལ་འཚོལ་བ་ནི་དམིགས་པའི་རྟེན་ལ་གཏད་ཅིང་བསླབ་པ་གཅེས་སོ
201

བི་མ་སྙིང་ཐིག
ན་ཞེས་གང་གཏད་པས་ལས་བོགས་མེད་ན་ཡན་ལག་བསྐྱོད་པ་ནི་དམིགས་རྟེན་ཡང་ནས་ཡང་དུ་སྤོ་བ་
གཅེས་སོ། །ཞེས་ནང་དོན་གཉིས་པ་སེམས་ཀྱི་བསླབ་བྱ་ཞེས་པའི་འགྱུར་རྩིས་པའི་གནད་བསྟན་ནས། ད་
ནི་ནང་དོན་གསུམ་པ་ལྟ་སྒོམ་གྱི་གཅེས་པའི་གཟེར་བསྟན་པ་ནི། གལ་ཏེ་ནི་རང་བཞིན་ཆོས་ཉིད་ལ་གནས་
པར་འདོད་པས་རང་གི་སེམས་དལ་བ་འཚོལ་བའི་མིས་ནི། སྤྱོད་པ་བྱེད་པའི་ཚེ་ན་སེམས་ཡོངས་ལ་བོར་བ་
གཅེས་སོ། །བསྒོམ་ན་ལ་སོགས་པ་ཚིག་རྐང་གསུམ་གཞུང་ན་གསལ་ལོ། །དེ་དག་གིས་བསྡུས་པའི་དོན་
གཉིས་པ་ཁྱབ་པ་བརྡའ་དོན་གྱི་མན་ངག་ལ་བརྟེན་ནས་ཁམས་གསུམ་དུས་གཅིག་ལ་གྲོལ་བར་བསྟན་པ་
ལ་ནང་དོན་གསུམ་དུ་བྱས་ནས་བསྟན་ཏོ། །ད་ནི་སྤྱི་དོན་གསུམ་པ་རང་གྲོལ་བརྡའི་གནད་བྱ་སྤྱོད་ཅི་བྱས་
ཀྱང་ཆོས་ཉིད་འདས་པ་མེད་པར་བསྟན་པ་ལ་ཡན་ལག་གི་དོན་ལྔས་བསྟན་པའི་དང་པོ་སེམས་ཀྱི་དབྱེ་བ་
ལ་བརྟེན་ནས་ཆོས་ཉིད་རྟོགས་པར་བསྟན་པ་ནི། བྱུང་ས་མེད་པའི་སེམས་ནི་ཞེས་པ་ལ་སོགས་པས་བསྟན།
བྱུང་ས་མེད་པའི་སེམས་ནི། དབྱེ་བ་ནི། བྱུང་ས་ལ་བརྟགས་པས་བྱུང་ས་མ་རྙེད་པ་དང༌། དེ་ཉིད་བྱས་པ་
ཡིན་ནམ་བྱས་པས་བྱས་པ་མིན་པས་སེམས་ཕན་ཚུན་འདུས་མ་བྱས་པ་དང༌། དེ་སུས་ཀྱང་མཐོང་བ་མེད་
པས་བལྟར་མེད་པ་དང་། ཕན་ཚུན་ལྟོས་པ་གང་ཡང་མེད་པས་གཅིག་ཡིན་པ་དང་། དེ་ལྟར་ན་སྣ་ཚོགས་སུ་
རྟོགས་པས་སྤང་བླང་མེད་པའོ། །དེ་ལྟར་སེམས་ལྔ་པོ་དེ་ཡང་ཉོན་མོངས་པ་ལྔ་རང་སར་དག་པར་བྱེད་པ་
དགོངས་པའོ། །གཞི་ཇི་ལྟར་བཟུང་ཞེ་ན། གནད་ཤེས་པར་བྱེད་པ་ནི་སེམས་ལ། དེ་ཤེས་པས་འདས་པའི་
གཞི་ལྡོག་མེད་སོ་མར་ཟིན་པ་དང་། དེ་བསླབས་པས་སེམས་དེ་འགྲོ་མེད་དུ་ཟིན་པས་ན་རླུང་གི་འགྱུ་བ་
རྒྱུན་ཆད་དོ། །ལམ་ཇི་ལྟར་གསལ་ཞེ་ན། སེམས་མཁའ་ལ་ཕྱུང་བ་ལུས་ཀྱི་འབྲེལ་པ་བཅད་པས་སྣང་བ་
དུས་གཅིག་ལ་འགགས་པས་ཆོས་ཉིད་མངོན་སུམ་དུ་མཐོང་ལ། ཡེ་ཤེས་རྩ་ནང་ནས་དྲངས་པས་ལས་ཀྱི་
རླུང་གི་ལམ་བསལ་བས་ཡེ་ཤེས་རང་ངོ་ལ་མཐོང་བས་སོ། །ཕུག་ཇི་ལྟར་བཀྲུ་ན་དྲན་བསམ་གྱི་འཁོར་ལོ་
ཡང་དག་པར་བཏགས་པས། དྲན་བསམ་ཐུན་མོང་བ་རྣམས་གློ་བུར་དུ་ཡལ་ལ་སེམས་ཀྱི་མཚན་ཉིད་ཡེ་
ནས་མ་གྲུབ་པས། སེམས་བྱ་བ་ཡང་ཐ་སྙད་བཏགས་པ་ཙམ་ལས་གྲུབ་པ་གང་ཡང་མེད་པས་ཅི་ཡང་མེད་
པར་རྟོགས་པས་དེ་ལས་འགྲོ་ས་གཞན་མེད་པའོ། ། རླུང་གི་འཕེན་སྡུད་ལ་ཇི་ལྟར་གཏད་ཅེ་ན། རླུང་ཕྱིར་
འཕེན་པས་ལུས་སེམས་ཀྱི་འབྲེལ་བཅད་ནས། སེམས་ཀྱི་དངོས་པོ་སྟོངས་པར་བྱས། ནང་དུ་བསྡུས་པས་
ཆོས་ཉིད་ཀྱི་གཞི་བཙལ་ལུས་ཀྱི་དངོས་པོ་བཤིག་པས་སོ། །གནད་ཇི་ལྟར་སྒེར་ཞེ་ན། རླུང་གནད་ལ་སྒེར་
202

མན་ངག་ངེས་པའི་ཁ་བྱང་སོགས།
བས་རྣམ་རྟོག་ཁོག་སྟོངས། ལུས་གནད་ལ་སྒེར་བས་ཡེ་ཤེས་དངོས་སུ་སྣང་། ངག་གནད་ལ་སྒེར་བས་
བརྗོད་དུ་མེད་པའི་དོན་རྟོགས། སེམས་གནད་ལ་སྒེར་བས་སེམས་ཀྱི་ཁང་བུ་གཞིག་སྟེ་མེད་པའི་དོན་མེད་
པར་ཤེས་པའོ། །དེས་ནང་དོན་དང་པོ་བསྟན་ཏོ། །ད་ནི་སྤྱི་དོན་གསུམ་པའི་ནང་དོན་གཉིས་པ་བརྗོད་པ་
བརྡའི་གནད་ལ་བརྟེན་ནས་བརྗོད་དུ་མེད་པའི་ཆོས་ཉིད་རྟོགས་པར་བསྟན་པ་ནི། ཡང་པ་ནི་རླུང་སྟེ་རླུང་
གཅུད་པས་དབང་པོ་རང་དྭངས་པ་སྟེ། ལྕིད་ནི་དྲོད་སྐྱེ་བར་འདོད་ན་ཕོ་ཁར་ཚ་མེར་གྱི་མནན་ནོ། །ཁམས་
གསུམ་དུ་མི་ལྡོག་པར་འདོད་ན་ཕྱིར་ཅི་ནས་ཀྱང་འཕང་། ཟས་ཀྱི་རྣལ་འབྱོར་བྱེད་པར་འདོད་ན་ལྕེའི་སྟེང་
དུ་བཞག་རྐང་མགྱོགས་ཐོབ་པར་འདོད་ན་རྐང་མཐིལ་དུ་བོར་བས་འགྲུབ་ལ། ལུས་བདེ་བར་འདོད་ན་ཤམ་
ཐང་བར་དུ་གཞུག ངག་ལ་ནུས་པ་རྫོགས་པར་འདོད་ན་སྟོང་མགོའི་ཨིག་སྐད་དང་བཅས་ཏེ་མགྲིན་པར་
སྦས། སེམས་འོད་གསལ་དུ་གྲོལ་བར་འདོད་ན་རླུང་འོད་ཀྱི་དྲྭ་བའི་སྙིང་ནང་དུ་གཞུག་གོ །དེ་ལྟར་བྱས་
པས་གོས་ལ་ཞེན་པའི་མཐའ་དང་། ཁམས་གསུམ་གྱིས་བཅིངས་པའི་དང་། ལས་ལ་ཞེན་པའི་དང་། གནས་
གཅིག་ལ་ཞེན་པའི་དང་། ལུས་ལ་མངོན་པར་ཞེན་པ་དང་། ངག་དང་། སེམས་ཀྱིས་བཅིངས་པའི་མཐའ་
དང་བདུན་རང་བཞིན་གྱིས་སངས་སོ། ། ལྕི་བ་ནི་སའི་རླུང་སྟེ། ཉི་མ་གཡོན་ནས་རྒྱུ་བ། ཟླ་བ་གཡས་ན་རྒྱུ་བ།
བར་ཁ་ནས་བཅུག་པས་དུས་རླུང་གི་འགྱུ་ཚད་ཤེས། དྲོད་ཕྱི་ལས་ལ་ཕེབས་པའི་རྟགས་སུ་ལུས་ཡང་ཞིང་
འབུ་སྲིན་ལ་སོགས་པ་མེད། ནང་སེམས་ལ་ཕེབས་པའི་རྟགས་སུ་གང་དུ་བཞག་སར་སྡོད། གསང་བ་ཆོས་
ཉིད་ལ་ཕེབས་པའི་རྟགས་སུ་ཅི་བསམ་ཆོས་ལས་འགྲོ་ས་མེད་པའོ། །དེ་ལྟར་བྱས་པ་ལ་གལ་ཏེ་ལས་ངག་
ལ་བདེ་བ་ཐུན་མོང་མ་ཡིན་པ་སྐྱེས་ན། ཐུན་ཡང་ནས་ཡང་དུ་སྤོ་བ་ནི། སྡུག་པའི་དོང་སྟེ། དེ་ཡང་བློ་ཆོས་ལ་
བོར་བས་འཁོར་འདས་ཀྱི་ཚད་དུས་འདི་ཙམ་ན་ལུས་སེམས་འབྲལ་བར་ངོས་ཟིན་པར་ངེས་སོ། །སྟོང་ཉིད་
ནི་སེམས་དངོས་པོ་ནི་སྣང་བ་གང་བ། ར་བར་བཅུག་པས་ནི་གང་གི་སྟེང་དུ་བཞག་པ། ཕ་ནི་འཁོར་བ།
འཆི་བ་ནི་དེ་ཉིད་དུ་མི་ལྡོག་པ། •
དངོས་པོ་སྒོ་ལྔའི་ཞེན་པ་འཕྲ་བའི་ནི་གདམས་ངག་ཟབ་མོ། །རླུང་གི་ཉམས་
དང་དྲོད་ཚད་བསྐུར་བས་ནི་ཡང་ན་གནད་ཤེས་པས་ཡལ་སར་ཐིམ་ལ། ཐིམ་སར་ཡལ་བའོ། །ཡུལ་ནི་སྣང་
བ་ཙམ་ཆོས་ཉིད་དུ་ཤེས་པ། རྙེད་པ་རྟོགས་པའི་གདིང་ངོ༌། །བདེ་འདོད་ནི་ཡིད་ལ་བྱེད་པའི་ཆོས། སེམས་
ཀྱི་གནོད་པ་ནི་རང་ལུགས་སུ་འཇོག་པ་ལ་གནོད། བཤིག་པས་ནི་ཡིད་ལ་མི་བྱེད་པ། མ་ནི་ཆོས་ཉིད།
བསད་པ་ནི་ཆོས་ཉིད་ལ་རང་རྒྱུད་དུ་འཛིན་པ་ལས་གྲོལ་བའོ། །བྱར་མེད་པ་གནས་ལུགས། བྱ་བའི་ནི་
13

བི་མ་སྙིང་ཐིག་
བསླབ་བྱ། སྲབ་ཀྱིས་བཅུག་པས་ནི་ཤེས་བཞིན་གྱིས་ཟིན་པ། བུ་ནི་རིག་པ་སྐྱེ་བ་ནི་ཆོས་ཉིད་མཐོང་བ་རྣམ་
པར་དག་པས་མངོན་སུམ་དུ་རིག་པ་མཐོང་བའོ། །ཆོས་རྣམས་ནི་གྲུབ་མཐའ་འདོད་རྒྱལ་དུ་འཛིན་པ། རྒྱ་མཚོ་
ནི་མཉམ་བཞག་གཏིང་དུ་ནི་ཆོས་ཉིད་མ་བཅོས་པ་སྦས་པས་ནི་དེ་དང་བྲལ་བ་མེད་པ། དགྲ་ནི་ཉོན་མོངས་པ།
སོད་པ་ནི་ཉོན་མོངས་པ་ཉིད་ཡེ་ཤེས་སུ་ཤར་བ། རང་ནི་ཤེས་པ་ལྟ་སྒོམ་ནི་གྲུབ་མཐའི་ཞེ་འདོད། རླུང་ལ་
ནི་ཤེས་རབ་བསྐུར་བས་ནི་བྱར་མེད་ཆེན་པོའི་དོན། གདིང་ཆེ་བ་ནི་ཁམས་གསུམ་དུ་མི་ལྡོག་པར་ངོ་ཤེས་
པའོ། །ཞེས་ནང་དོན་གཉིས་པ་བརྗོད་པ་བརྡ་གནད་ལ་བརྟེན་ནས་བརྗོད་དུ་མེད་པའི་ཆོས་ཉིད་རྟོགས་པར་
བསྟན་ནས། ད་ནི་ནང་དོན་གསུམ་པ་རང་གྲོལ་ལ་གཉེན་པོ་མེད་པའི་གནད་ལ་བརྟེན་ནས་རིགས་མཐུན་
ནང་གིས་གྲོལ་བར་བསྟན་པ་ནི། དཔེར་ན་དུག་ལ་སོགས་པ་ཚིག་རྐང་པ་བདུན་གཞུང་ན་གསལ་ལོ། །ད་ནི་
ནང་དོན་བཞི་པ་རང་བཞིན་དག་པའི་ཆོས་ཉིད་ཀྱི་ལམ་ལས་འཁྱེར་ས་མེད་པར་བསྟན་པ་ནི། བྱར་མེད་
ཅེས་པ་དངོས་པོའི་གཤིས། ཆོས་ནི་དེ་ལ་སྤྱོད་པ་བྱ་བ་ནི་ཡིད་ལ་བྱེད་པ། འཆིང་བ་ནི་མངོན་སུམ་དུ་སྣང་བ་
ལ་སྒྲིབ་ལ། བྱང་བར་འདོད་པས་ནི་ཚོགས་བསགས་པའི་བྱེ་བྲག་དཔག་ཏུ་མེད་པ་བྱས་པའི་མཐའ་ཁོང་ཁྲོ་
སྐྱེས་པས་སླར་དྲི་མར་གྱུར་བ་ནི། ལུས་ངག་གི་སྡིག་པ་འཕེལ་བའོ། །དཔེར་ན་ཆུའི་རྙོག་མ་སངས་པར་
འདོད་པས་བསལ་ན་སླར་རྙོག་མར་འགྱུར་བ་ལྟར། ལྟ་སྒོམ་ཡིད་ལ་བྱས་པས་སླར་སེམས་ཀྱི་རྟོག་པར་
འགྱུར་བ་ནི། ཆུ་མ་རྙོགས་ན་དྭངས་ལ། སེམས་མ་བཅོས་ན་གསལ་བ་ཞེས་བྱའོ། །ཤེས་རབ་ལྡན་པ་ནི་
ཆོས་ཀྱི་རློམ་པ་སྐྱེས་པས་དྲེགས་སེམས་དང་ལྡན་པ་ངའོ། སྙམ་པའི་ང་རྒྱལ་སྐྱེས་པས་སླར་ནང་སོང་གསུམ་
དུ་སྐྱེ་བའི་རྒྱུ་བྱེད་པས། ཆོས་སེམས་ཐོག་ཏུ་བཞག་པ་གནད་དོ། །ཆོས་ཀྱིས་ནི་མངོན་སུམ་གནད་ཀྱིས་ཆོས་
ཀྱི་བཏགས་པ་རྣམ་གྲངས་ཀྱི་ཆོས་རྣམས་ཐ་དད་དུ་ཤེས་པས་ན་ཕྱགས་མས་འདེབས་ཏེ། ཐ་སྙད་ལ་བློ་མི་
གནས་པའོ། །ལྟ་དང་སྒོམ་པས་ནི་ཡང་དག་པའི་གནད་ཀྱི་ལྟ་སྒོམ་གྱིས་རང་གི་སེམས་སྟོང་པ་ངོས་བཟུང་
དང་བྲལ་བས། མཚན་ཉིད་གང་དུ་ཡང་མ་གྲུབ་པར་ཤེས་པས་བསད་པ་སྟེ་སླར་མི་ལྡོག་པར་བྱེད་པའོ། །
ཡང་རང་གི་མན་ངག་ལྡན་པས་ནི། དེ་ཉིད་ལ་མངོན་པར་ཞེས་པས་སླར་འཁོར་བར་འཆང་བར་བྱེད་དོ། །
གཏན་ཚིགས་དེའི་ཕྱིར་ན་ལམ་བདག་ཏུ་བཟུང་བ་མེད་པར་ཆོས་ཉིད་རྫོགས་པའོ། །ཞེས་དེ་དག་གི་སྤྱི་དོན་
གསུམ་པ་རང་གྲོལ་བརྡའི་གནད་ཀྱིས་ཆོས་ཉིད་ལ་ཅི་བྱས་ཀྱང་ཆོས་ཉིད་ལས་འདའ་ས་མེད་པར་བསྟན་པ་
ལ་ཡན་ལག་གི་དོན་བཞིར་བྱས་ནས་བསྟན་ཏོ ། །
204

མན་ངག་ངེས་པའི་ཁ་བྱང་སོགས།
ད་ནི་སྤྱི་དོན་བཞི་པ་མ་རིག་རིགས་པར་སྦྱར་བས་འཁོར་འདས་ལྟོ་ལྡོག་པར་བསྟན་པ་ལ། ཡན་ལག་གི་དོན་
བཅུ་གཉིས་ཀྱིས་བསྟན་པའི་དང་པོ། ཆོས་ཉིད་ལྟོས་གཞི་དང་བྲལ་བའི་བརྡས། སྣང་རྐྱེན་རང་འགགས་
པར་བསྟན་པ་ནི། ཡང་བརྗོད་པའི་ཚིག་ཙམ་ལ་བརྟེན་ནས་ཞེས་པ་ལ་སོགས་པས་བསྟན་ཏེ། ཡང་བྱ་བ་
གནན་པའི་ཚིག་ཡིན་ཏེ། བརྡའ་ལ་རང་བཞིན་གྱི་བརྡ་དང༌། བྱས་ཤིང་བསྟན་པ་དང༌། བརྗོད་པའི་བརྡ་དང་
གསུམ་ལས་མི་འདའོ། །དེ་ལ་འདིར་བརྗོད་པ་ཚིག་ཙམ་ལ་བརྟེན་ནས། འཁོར་འདས་ཀྱི་ཆོས་ཐམས་ཅད་
བརྗོད་དུ་མེད་པར་ལ་བཟླ་བ་ནི། ཨེ་མ་ནི་ངོ་མཚར་ཤིན་ཏུ་ཆེ་བའོ། །ཡིད་ནི་རླུང༌། བུ་ནི་དེ་ལ་རྟོག་པ་སྣ་
ཚོགས་པ་ཞོན་ནས་འགྱུ་བ། སེམས་ཀྱིས་ནི་རླུང་ཕྱིར་ལ་འཕངས་པས་དྲན་བསམ་རང་ཡལ་བ། བཙོན་དུ་
བཟུང་བས་ནི་དྲན་བསམ་ལས་འཕྲོས་པའི་ཡུལ་མེད་པའོ། །སྐྱེ་བ་ནི་ཡུལ་རྐྱེན་ལས་བྱུང་བའི་དྲན་རྟོག་རྒྱུན་
ཆད་པ་ཡིན་ནི། དེ་ཉིད་ནམ་མཁའ་ལ་ཡལ་བ། ཚ་ནི་ཡལ་བའི་དུས་རྟོག་པ་ལྔ་རང་དེངས་པས། ང་བདག་
གི་སྣང་བ་རྣམས་དུས་གཅིག་འགག་གོ །ཞེས་ནང་དོན་དང་པོའོ། །ད་ནི་ནང་དོན་གཉིས་པ་དྲན་རྟོག་སྤུར་
བའི་ཐབས་བསྟན་པ་ནི། སེམས་ཀྱིས་མ་བཅོས་པའི་ཆོས་ཉིད། རྟོག་པ་ནི་དེ་ལ་རྟོག་དཔྱོད་བློ་དང་བཅས་པ།
དེ་ཡང་རླུང་དང་བཅས་ཏེ་ཧ་ཞེས་བར་སྣང་ལ་འཕང་བས། ནམ་མཁར་རྒྱང་རིང་པོར་འཕངས་པས་འགྱུ་བ་
ལྔའི་ལྟོས་ཟད་པའི་ཚེ། ཕྲོགས་པ་ནི་གསལ་བའོ། །དྲན་པ་ནི་འགྱུ་བ་སྣ་ཚོགས་པ། ཁུངས་ནི་དང་པོ་འདི་
ནས་འོངས་ཀྱིས་མེད་པ། འགགས་པ་ནི་དྲན་བསམ་གློ་བུར་བ་ཡིན་པར་ཤེས་པ་སྔར་མ་ཤེས་པ་ཡ་ཆ། ཞེས་
ནང་དོན་གཉིས་པའོ། །ད་ནི་ནང་དོན་གསུམ་པ་ཆོས་ཉིད་བདེ་བ་ཆེན་པོ་ཤར་ལུགས་བསྟན་པ་ནི། སེམས་
ཀྱི་རང་བཞིན་མ་བཅོས་པ། བུ་ནི་ཡུལ་ལ་ཤར་བའི་ཆོས་ཉིད། ཡིད་ཀྱི་རྟོག་པ་གློ་བུར་བའི་དབང་དུ་སོང་བ།
བསད་པ་ནི་ཆོས་ཉིད་དམ། རྟོག་པ་འཆར་བ་ལ་གནོད་པ། ཕ་ནི་ཐབས། མ་ནི་ཤེས་རབ། དུས་གཅིག་ནི་
དེ་ལྟར་ཐབས་ཤེས་རབ་གཉིས་ལ་ཞེན་པའི་མཐའ་མེད་པའོ། །ཤི་བ་ནི་སླར་མི་ལྡོག་པ་སྟེ། ད་ཐབས་ཤེས་
རབ་ལ་མི་ལྟོས་པའོ། །ཡ་དང་མི་སྐྱེ་བ། ལ་འདས་པ། ལ་མི་ལྡོག་པའི་རྒྱས་ཐེབས་པའོ། །ཞེས་ནང་དོན་
གསུམ་པའོ། །ད་ནི་ནང་དོན་བཞི་པ་བློ་ལས་འདས་པའི་ཆོས་ཉིད་གཏན་ལ་དབབ་པ་བསྟན་པ་ནི། སྐྱེ་བའི་
ནི་དྲན་བསམ་གྱི་ཁུངས་དེད་པ། བུ་ནི་དྲན་པ་སྐྱེ་བའི་རྐྱེན་ཤི་བས་ནི་དྲན་བསམ་རྐྱེན་ཐོག་རང་དུ་ཡལ་བས།
བློ་དང་བཅས་པས་རླུང་དང་བཅས་ཏེ་ནམ་མཁའ་ལ་འཕངས་པའི་གཞི་མེད་པ་ནི། རབས་ཆད་པ་ནི་དྲན་
རྟོག་སྐྱེ་བའི་རྒྱུན་འགགས་པའོ། །དེ་བློ་ཐོག་ཏུ་ལྡོག་པ་ལ་གཞི་ལུས་སེམས་སྟོངས་པ་ནི་དེ་གཉིས་ཀྱི་འབྲེལ་
205

བི་མ་སྙིང་ཐིག
པ་ཆད་པའོ། །དེ་ད་ལྟ་ཤེས་པ་ངོ་མཚར་ཆེ་བའོ། །ཞེས་ནང་དོན་བཞི་པའོ།། །།ད་ནི་ནང་དོན་ལྔ་པ་
ཡིད་ཚར་བཅད་པས་སེམས་ཉིད་རང་དོན་གསལ་བར་བསྟན་པ་ནི། མགྱོགས་པོ་ནི་ཡིད་གང་ལ་ཡང་ཐོགས་
པ་མེད་པ། ལྕག་གིས་ནི་གར་སོང་གི་རྗེས་བཅད་པ། བྲིབས་པས་ནི་ཡང་ནས་ཡང་དུ་ཡིད་ཀྱི་འགྱུ་བ་ལ་
བརྟགས་པས་འཆི་བ་ཡལ་རྒྱུ། རྒྱུན་ཆད་པ་ནི་དེ་ཉིད་མ་རྙེད་པའོ། །དོན་དེ་ཆོས་ཉིད་ཡིན་པ་ཧ་ཅང་ཆེས་སོ། །
ཞེས་ནང་དོན་ལྔ་པའོ། །ད་ནི་དྲུག་པ་རླུང་གནད་ཐབས་ཀྱི་མན་ངག་གིས་གཟུང་འཛིན་གྱི་ཡུལ་གདོན་པར་
བསྟན་པ་ནི། གུལ་པོ་རླུང་དལ་བ་བརྟེན་པ། གཏོད་པ་ནི་ཡིད་ཙམ་ནང་དུ་འཐེན་པ། མནན་པ་ནི་ཕོ་ཁ་
གཡས་སུ་མནན་པའོ། །གཉིས་ནི་གཟུང་བ་ཡུལ་དང་འཛིན་པ་སེམས་བཙོན་དུ་བཟུང་བ་གོང་མ་གཉིས་ཀྱི་
གཞི་འགྱུ་བ་མེད་པ་ནི། མན་ངག་ཟབ་པའི་གནད་ཆེན་པོ་ལས་བྱུང་བའོ། །ནང་དོན་དྲུག་པའོ། །ད་ནི་ནང་
དོན་བདུན་པ་འཁྲུལ་པ་གཞི་ལ་ལྡོག་པའི་ཐབས་བསྟན་པ་ནི། གཅིག་ནི་མ་རིག་པ། མཐར་སྔར་འཁྲུལ་མ་
མྱོང་བའི་གནད། སྤྲུགས་པ་ནི། ད་ལྟ་འཁྲུལ་པ་ལ་མི་གནས་པའི་རྩིས་ཐེབས་པ། བརྒྱ་ནི་འཁོར་བའི་འཇུག་
སྒོ་བརྒྱ་དང་བཞི། ཡུལ་ཟིན་པ་ནི་ད་འཁྲུལ་མི་སྲིད་པར་ཐག་ཆོད་པས། དེ་ཡང་མ་རིག་པ་རིག་པར་ཤེས་པ་
ཁྱབ་ཆེ་བའོ། །ནང་དོན་བདུན་པའོ། །ད་ནི་ནང་དོན་བརྒྱད་པ་སྐུ་གསུམ་གྱིས་བཅིངས་པ་ལས་གྲོལ་བའི་
གནད་བསྟན་པ་ནི། སྟོང་ནི་འགྱུ་བ་ཐ་དད་པ། ལྕགས་སུ་བཅུག་པས་ནི་རླུང་གིས་བཟུང་ནས་མཁའ་ལ་
སྤུར་བ། གསུམ་ནི་སྐུ་གསུམ་ལ་རང་རྒྱུད་དུ་བཟུང་བ། བཙོན་ལས་ཐར་པ་ནི་ལུས་ངག་ཡིད་ཀྱིས་བཅིངས་
པ་ལས་ཐར་བས་སྐུ་གསུམ་རང་ཆས་པ་ལྟོས་པ་ཆེ་བའོ། །ནང་དོན་བརྒྱད་པའོ། །ད་ནི་ནང་དོན་དགུ་པ་
འཁོར་འདས་ལ་བཟླ་བ་ཆོས་ཉིད་ལ་གང་ཡང་མེད་པར་བསྟན་པ་ནི། རྒྱབ་པ་ནི་གནད་ཤེས་པ། གཅིག་ནི་
འཁོར་བ། རྒྱབ་པས་ནི་ནད་དེ་ཡལ་བར་ཤེས་པས། བོག་ཀུན་ལ་ཕོག་པ་ནི་འཁོར་འདས་གཉིས་མེད་
འདྲེས་པས་གཉིས་སྣང་གི་ཤེས་པ་རང་ཡལ་བ་རྒོད་རང་སེམས་ལ་བྲོ་བའོ། །ནང་དོན་དགུ་པའོ། །ད་ནི་ནང་
དོན་བཅུ་པ་ཐུན་མོང་གི་གོལ་ས་རྣམ་པར་བཅད་པ་བསྟན་པ་ནི། རྒྱབ་ཀུན་ལ་ནི་ཐེག་པ་ཐུན་མོང་བའི་ཚིག་
གིས་སྤྲོས་པས་རྒྱབ་པས་ནི་ཀུན་རིག་པ་དང་གཏན་ཚིགས་ཀྱིས་བཤིགས་ཀྱང་། ཕག་པ་ནི་གནད། གཅིག་
ནི་ཆོས་ཅན་གཅིག་ལ་ཡང་གནད་དུ་མ་སོང་བས་ཁམས་གསུམ་དུ་འཁྲིད་པར་བྱེད་པ་ནི་ཨེ་ཤ་ཞེས་བྱ་བ་ལ་
གོད་པ་མེད་པའོ། །ཞེས་བཅུ་པའོ། །ད་ནི་བཅུ་གཅིག་པ་སེམས་ཉིད་གཉུག་མ་ལ་ལས་དང་བག་ཆགས་
ཀྱིས་མི་གོས་པར་བསྟན་པ་ནི། གཅིག་ནི་མ་བཅོས་པའི་སེམས། དོང་ནས་ནི་ཁམས་གསུམ་འཁོར་བ་
206

མན་ངག་ངེས་པའི་ཁ་བྱང་སོགས།
བཏོན་པས་མ་བཅོས་རང་སོར་བཞག་པ། མི་བརྒྱ་ནི་འཁོར་བའི་རྟོག་པ་སྣ་ཚོགས་པ། བཙོན་ནས་ཐར་པ་
ནི་འཁོར་བ་ཉིད་དུ་གྲོལ་བས། ལས་དང་ཉོན་མོངས་པ་ཐམས་ཅད་རང་དག་པ་ཧ་ཧ་ཞེས་པ་བཅུ་གཅིག་པའོ། །
ད་ནི་ནང་དོན་བཅུ་གཉིས་པ་སེམས་ཉིད་ལ་ཐེག་པའི་ཆོས་འདུས་པར་བསྟན་པ་ནི། སྡོང་པོ་ནི་སེམས་ཉིད་
ལ་འཁོར་འདས་གཉིས་གཅིག་ཏུ་བསྡོམས་པ་བཅད་པས་ནི་སེམས་ཀྱི་རྩ་བ་མེད་པར་ཆོད་པས་རྩ་བ་དགུ་
ཆོད་པ་ནི་ཐེག་པ་རིམ་པ་དགུའོ། །ཞེ་འདོད་དང་བཅས་པའི་ལྟ་བ་དུས་གཅིག་ལ་ཤེས་པས། ཆོས་ལས་
འདས་པ་ཨེ་ཆོས་ཨ་སྐྱེ་མེད་དུ་ལ་བཟླ་བའོ། །ཞེས་བསྡུས་པའི་དོན་བཞི་པ་མ་རིག་རིག་པར་སྦྱར་བས་
འཁོར་འདས་ལྟོ་བཟློག་པར་བསྟན་པ་ལ་ཡན་ལག་གི་དོན་བཅུ་གཉིས་སུ་བྱས་ནས་བསྟན་ཏོ ། །ད་
ནི་སྤྱི་དོན་ལྔ་པ་ཁྱད་པར་སྟོབས་ཚིག་གིས་འཁོར་འདས་དུས་གཅིག་ལ་བསྒྲལ་བར་བསྟན་པ་ལ་ཡན་ལག་
གི་དོན་གསུམ་གྱིས་བསྟན་པའི་དང་པོ། མངོན་སུམ་རང་གནད་ཀྱིས་འཁོར་འདས་ལྟོ་སྦྱར་བར་བསྟན་པ་ནི།
གཅིག་རྒྱབ་ཀུན་ཤི་བས་རང་ཡལ་ཞེས་པ་ལ་སོགས་པས་བསྟན་ཏེ། གཅིག་རྒྱབ་འཁྲུལ་པའི་རྩ་བ་མ་རིག་
པ་ངོ་ཤེས་པས་ཀུན་ཤི་བ་ནི་འཁྲུལ་པ་རང་ངོ་སངས་པས། དྲན་བསམ་རང་ཡལ་བའོ། །དེ་ལྟར་འཁྲུལ་པ་
ཀུན་ཤི་བ་ནི་སླར་ལྡོག་པའི་ས་སྟོངས་པ། གཅིག་མ་སོད་པ་ནི་སེམས་ཉིད་ལ་སྐྱེ་ཤི་མེད་པ་འཕེལ་བ་ཆོས་
ཀྱི་དབྱིངས་སོ། །ལས་ནི་བསླབ་བྱ་དང་མ་བྲལ་བ། སྲོག་ནི་འཁོར་བའི་བདག་ཏུ་ལྟ་བ། བདག་མེད་དུ་
བཅད་པས་འདས་པའི་བདེ་བ་རང་གི་སེམས་ལ་རྙེད་པའོ། །བསྟན་པ་ལ་གནོད་པ་ལ་སོགས་པ་སྲོག་ཆགས་
མ་རུངས་པ་རྣམས་ལ་དངོས་སུ་སྡིག་པ་སྤྱད་པར་བྱས་ན་ཕ་རོལ་ཕྱིན་པ་དྲུག་གི་དགེ་བ་བས་འདི་རྣལ་
འབྱོར་པའི་གྲོགས་སུ་ཆེའོ། །གཞན་ནི་སྣང་བ་བསད་པ་ནི་སྣང་ཐོག་ཏུ་བཞག་པའི་དང་པོའི་རོ་ཤི་བས་
བསད་ལ། རང་ནི་ཤེས་པ་གང་སྣང་གི་སྟེང་དུ་བཞག་པས་ཤི་བ་ནི་ཡལ་ས་ངོ་ཤེས་པས་འཁོར་བར་ལྡོག་
པའི་རྐྱེན་ལས་རྣམ་སྨིན་ཟད་པའོ། །རང་ང་བདག ཤི་བ་བདག་མེད་ཀྱི་དོན་རྟོགས་པ། གཞན་སྣང་བ་ཡེ་
ཤེས་སུ་འཕེལ་བས་ཤེས་རབ་ཀྱི་སྟོབས་ཆེ་བའོ། །ཞེས་ནང་དོན་དང་པོའོ། །ད་ནི་གཉིས་པ་ཡི་གེ་བརྡ་སྦྱོར་
གྱི་སྣང་བ་རང་ལུས་སུ་བསླབ་པ་བསྟན་པ་ནི། རི་བོ་ནི་ཕྱི་རོལ་གྱི་སྣང་བ་དངོས་པོ་རགས་པ་རྣམས། ཏིལ་
འབྲུའི་མིག་ཏུ་དྲངས་པའི་གནད་བཙུད་པས་ན་རླུང་གིས་ལྟོ་འདི་སེམས་སྟོངས་པ་མ་ཁེངས་པ་ནི་དང་པོ་ཧ་
ཧ་ཞེས་ཁར་མིད་དོ། །རི་རབ་ནི་ལུས། སྲང་ལ་གཞལ་བ་ནི་ལུས་ཀྱི་རྡུལ་ཕྲ་རབ་ཀྱི་ཚད་ཤེས་པས། ཕྱེད་ནི་
འཁོར་འདས་ཀྱི་མཚམས་ཤེས་པའོ། །མེད་པ་ནི་སྟོང་པར། ངོས་ཟིན་པ་ནི། ཐེག་པ་ཧོ་ཧཱ་ཞེས་དྲག་ཏུ་
207

བི་མ་སྙིང་ཐིག
བརྗོད་པ་ལས་བྱུང་བས་སོ། །དེ་ཡང་རང་གི་ལུས་བདེ་ལུགས་སུ་འདུག་ནས་སྐུ་ཞེས་དབང་པོ་སྤྱོད་ཡུལ་
སྟོང་གསུམ་ཙམ་སྣང་ཡང་རང་རང་སྟོང་འོག་ཁུགས་ལ་མིད་པས་སྐྱེས་མ་ཡལ་བ་ནི་སྟོང་པ་ལ་སྟོང་པ་ཐིམ་
པའི་འོག་ཏུ་ཧྲིཞེས་པ་ལས་བྱུང་བའོ། །ནང་དོན་གཉིས་པའོ། །ད་ནི་གསུམ་པ་སྤྱོད་པའི་ཁྱབ་བྱེད་བསྟན་པ་
ནི༑ རྣལ་འབྱོར་པ་ལམ་དུ་འགྲོ་བའི་དུས་ན་རྐང་པ་གཡས་པ་ལ་ཟླ་བ་བསྒོམ། གཡོན་པར་ཉི་མ་བསྒོམ་
འགྲོ་བ་ནི་གདན་དུ་བཏིང་བའོ། །དེ་ལྟར་ཕྱིན་པས་འགྲོ་བ་གཞན་གྱི་མུན་སྲོས་པ་ནི་མཐོང་བའི་ནུས་པ་མི་
འབྱུང་ངོ༌། །སྤྱོད་པ་བྱེད་པའི་ཚེ་ལག་ཏུ་ཁ་ཊཾ་ཀ་རྩེ་གསུམ་པ་ཐོགས་པས་རང་ང་བདག་བསད་པས་སྤྱོད་
པའི་ཚད། ཡང་སྤྱོད་པའི་ཚེ་ན་ལུས་ལ་གོས་ནག་པོ་མུན་པ་དང་འདྲ་བའི་གོས་གྱོན་ལ་མཐོང་མིག་གསུམ་
ཧུར་ཐོན་ལ་འབྲུ་ཚུགས་སུ་བལྟས་པས་ནི་ནང་དུ་རིག་པ་གསལ་བར་འགྱུར་རོ། ། ལྟེ་བར་རཾ་བསྒོམ་སྟེ་རང་
གི་ལུས་གཅེར་བུར་ཕྱུང་བས་དམ་པའི་དོན་ལ་དམིགས་ལ་གཞན་གྱི་ལུས་ལ་ཧས་བཏབ་ན་གྲང་བའི་རེག་
པ་ཉམས་སུ་མྱོང་བ་ནི། དེ་ལ་བརྟེན་ནས་བྱིན་རླབས་ཀྱི་རྐྱེན་དུ་འགྱུར་རོ། །གཅིག་ནི་སེམས་གངས་ནི་ཆོས་
ཉིད། བསྐྱལ་པས་ནི་སྤྱོད་པའི་དུས་སུ་ལམ་དུ་ཁྱེར་བ། རང་ལུས་ལ་དྲོད་ཕེབས་པ་ནི་དེ་ལྟར་སྤྱོད་པས་བླང་
བས་ནང་དུ་རྟོགས་པ་འཆར་ལ། ཕྱིར་ལུས་ཀྱི་འཇིགས་པ་དང་བྲལ་བ་དག་འབྱུང་ངོ། །བསླབ་ཐབས་ནི་བྱ་
ཚང་འཇུག་གི་བསླབ་བྱས་རང་སེམས་ཁུངས་སུ་བཅུག་པས། དཔེ་ཡིས་སྦྱར་བས་ནི། ཀླུའི་བུ་ནི་མཁའ་ལྡིང་
གི་འཇིགས་པ་ལས་གྲོལ་བ་ལྟར་གྲོལ་བས། ཡ་ང་བ་དང་བག་ཚ་བ་མེད་པའོ། །དེ་ལྟར་ཡལ་བའི་གནད་སུ་
ཡིས་ཤེས་པ་དེ་ཉིད་ལ་བཅོས་སུ་མེད་ཉིད་དོ། །ཞེས་གདམས་པ་ནི་སྤྱི་དོན་ལྔས་སེམས་ཀྱི་དམིགས་ནི་
བསླབ་བྱ། དྲུག་ནི་གྲངས་ཏེ། དེ་ལས་ལྔ་པ། དེ་ཡང་རིམ་གྱིས་འབྱེད་པའི་གནད་གོང་དུ་སེམས་ཀྱི་དབྱེ་བ་
དྲུག་ལ་བརྟེན་ནས། སེམས་ཀྱི་དབྱེ་བ་ཡང་ལྔར་བསྡུས་ནས་བསྟན་པའོ། །རྣམ་པར་བཤད་པ་ཞེས་བྱ་བ།
མཁས་ པ་ བྱེ་མ་ ལ་ མུ་ཏྲས་མཛད་པ་ རྫོགས་སོ།། །།རྒྱ་ རྒྱ་ རྒྱ། སྤྱི ས་ མ་ ཡཱ།། །། ༈ ད་ནི་
སེམས་ཀྱི་དམིགས་དྲུག་པ་རྒྱུན་དུ་འཁོར་ལུགས་དྲུག་གི་རྣམ་པར་བཤད་པ་ནི། འདི་མ་བསྡུས་པའི་དོན་
གསུམ་སྟེ། དང་པོ་ཆོས་ཉིད་གནད་ཐོག་ཏུ་གྲོལ་བ་རང་གི་ཁྱད་པར་གྱི་གཞི་བསྟན་པ་དང་། གཉིས་པ་ཆོས་
ཉིད་ཡལ་བའི་ཁྱད་པར་གྱིས་མ་གྲོལ་བ་གང་ཡང་མེད་པར་བསྟན་པ་དང་། གསུམ་པ་བསླབ་བྱ་རང་གི་
མཚན་ཉིད་དཔེ་དང་བཅས་པས་གཞི་ལྡོག་མེད་དུ་བསྟན་པའོ། །དེ་ལ་སྤྱི་དོན་དང་པོ་ཆོས་ཉིད་གནད་ཐོག་
ཏུ་གྲོལ་བ་ཁྱད་པར་རང་གི་གཞི་བསྟན་པ་ལ་ཡན་ལག་གི་དོན་གསུམ་གྱིས་བསྟན་པའི་དང་པོ་མན་ངག་
208

མན་ངག་ངེས་པའི་ཁ་བྱང་སོགས།
ཁྱད་པར་ཆེ་བ་གདམས་པ་དང་བཅས་པ་བསྟན་པ་ནི། དེ་ལྟར་བབས་ལུགས་བསྟན་པ་ནི་ཞེས་པ་ལ་སོགས་
པས་བསྟན་ཏེ། དེ་ལྟར་བླ་མས་ཆོས་ཀྱི་བབས་ལུགས་རྟོགས་པར་བྱས་ལ་དེ་ངོ་སྤྲད་པར་བྱ་སྟེ། ངོ་སྤྲད་པ་
ལུགས་མང་ན་ཡང་། འདིར་ནི་བསྒོམ་དུ་མེད་པའི་དོན་དྲན་རྟོག་ཡལ་མཚམས་ཀྱི་གནད་ལ་བརྟེན་ནས་ངོ་
སྤྱད་པ་བསྟན་པར་བྱ་སྟེ། དེ་ཡང་འདིར་ལག་ལེན་དུ་སྒྲིབ་ན་སྣང་བའི་སྒྲོན་མ་རྒྱབ་ཡིག་ དང་སྦྱར་རོ། །ད་ནི་
དམ་པའི་དོན་ལ་འཇུག་པ་ཞེས་པ་ཚིག་རྐང་བཅུ་གཞུང་གིས་ཤེས་སོ། །
ད་ནི་གཉིས་པ་སེམས་གློད་པས་གྲོལ་བ་བཞག་ཐབས་དང་བཅས་ཏེ་བསྟན་པ་ནི། དེ་ལ་དུས་གསུམ་སངས་
རྒྱས་ཀྱི་རིགས་སྐལ་བ་ཡོད་པའོ། །ཀྱི་འབྲེལ་པ་མཚོན་པ་སྟེ། བླ་མ་དང་འབྲེལ་བས་སྐལ་ལྡན་སེམས་ཀྱི་བུ་
ཞེས་བྱའོ། །ལུས་ཀྱི་ཆས་ལ་ཕབ་ནས་ཇི་ལྟར་བདེ་ལུགས་སུ་བཅོས་ནས་གློད་པ་དང་། ཤེས་པ་ཡེངས་ལ་
བོར་བའི་གནད་ཡང་དག་པ་ཡིན་པས། རང་སོ་ཞེས། རང་སོ་ཞེས་སེམས་བཅོས་པ་མེད་པར་ཡེངས་ལ་
བོར་ནས་བཞག་པས་དྲན་བསམ་གྱི་སྒོ་རྟོག་པ་སྣ་ཚོགས་སུ་འགྱུ་བ་བླ་མའི་བྱིན་རླབས་ཀྱིས་འགག་གོ །
གཉིས་པའོ། །ད་ནི་གསུམ་པ་བླ་མའི་མན་ངག་གནད་ལ་བོར་བ་བླ་མའི་གསུང་བརྗོད་པ་དང་བཅས་པར་
བསྟན་པ་ནི། སེམས་རྟོག་པ་སྣ་ཚོགས་སུ་ཤོར་ན་གཤིས་གང་སྣང་བཅོས་པ་མེད་པའི་སྟེང་དུ་དབང་པོ་རང་
ཡན་དུ་བཞག་པས་ནི། དྲན་པས་ཟུངས། རིག་པ་གཅོད་གཉིས་ལས་བྱུང་བའི་ཡིད་དང༌། བློ་དང་། བསམ་
པ་ལ་སོགས་པ་ཐམས་ཅད་ཡལ་བས་དུས་གཅིག་ལ་འགག་གོ །ཞེས་བརྡས་བསྐུལ་བས། ཆོས་ཉིད་བསམ་
པ་ལས་འདས་པའི་གཞི་རྙེད་པ་ནི། ངག་ཏུ་ཨ་ཞེས་བརྗོད་པས་དྲག་པ་བླ་མ་བྱིན་རླབས་དང་ལྡན་པའི་ངག་
ཏུ་གསལ་བས་གདབ་པོ། །དེ་ལ་བརྟེན་ནས་སྐལ་ལྡན་ལ་ངེས་པར་དེ་ཁོ་ན་ཡིན་ནོ་བའི་ཤེས་པ་སྐྱེ་བ་ནི་
སེམས་ཉིད་མེད་པའི་དོན་རང་ཡལ་དུ་མཚོན་པ་ལས། དྲན་མེད་དང་སྨྲ་བ་དང་། འཕར་བ་ལ་སོགས་པ་
འབྱུང་བ་ནི། གཤིས་ཀྱི་རྩལ་ཡིན་པས། སྐལ་ལྡན་གྱི་སེམས་གནས་པའི་སྟེང་ནས་ཤེས་པ་ཧད་པོ་དྲན་
པ་ཡལ་བ་ལ་གནས་པ་ནི་བརྡ་དོན་གཉིས་མེད་དུ་འདྲེས་པའོ། །དེ་ལ་བླ་མས་དེ་ནི་གློ་བུར་བའི་དྲན་
པ་དང་རིག་པའི་འགྱུ་བ་ཟད་པ་ལས་བྱུང་བ་ཡིན་པས། ཕྱིས་ཀྱང་དེའི་སྟེང་ལས་མ་འདའ་ཞིག །ཅེས་མཚོན་
པའོ། །ཤེས་པ་དེ་ལྟར་སོང་ནི། འདི་ནི་དུས་ཀྱི་ཡལ་ས་ནམ་མཁར་སྦྱིན་པར་གྱིས་ཞེས་པས་སོ། །སེམས་
མེད་པ་ལས་དྲན་རིག་མེད་པར་མཚོན་པའི། །དེས་ན་སེམས་ཀྱི་རྩ་བ་རང་ལས་རྟོགས་པ་ཁྱད་པར་ཅན་
སྐྱེས་པས་བཟུང་ངོ༌། །དེའི་ཕྱིར་ན་སེམས་མེད་པ་ལས་འདི་ལྟར་འཁྲུལ་པ་འོང་བར་ཅི་ལ་རིགས་ཏེ། འཁྲུལ་
209

བི་མ་སྙིང་ཐིག
པ་ཉིད་འཁྲུལ་ཐོག་ཏུ་གྲོལ་བས་ན། དེས་ན་འདི་སེམས། དེ་ཡུལ། དེ་ལྟར་ཡུལ་སེམས་གཉིས་རང་གྲོལ་བ་
ལས་མ་གཏོགས་པ་གཞན་མེད་དོ། །ཞེས་དེ་དག་གིས་ནི་སྤྱི་དོན་དང་པོ་ཆོས་ཉིད་གནད་ཐོག་ཏུ་གྲོལ་བ་
ཁྱད་པར་རང་གི་གཞི་བསྟན་པ་ལ་ཡན་ལག་གི་དོན་གསུམ་དུ་བྱས་ནས་བསྟན་ཏོ། །ད་ནི་སྤྱི་དོན་གཉིས་པ་
ཆོས་ཉིད་ཡལ་བའི་ཁྱད་པར་གྱིས་མ་གྲོལ་བ་གང་ཡང་མེད་པར་བསྟན་པ་ལ་ཡན་ལག་གི་དོན་བདུན་གྱིས་
བསྟན་པའི་དང་པོ། བློ་རིམ་གྱིས་པ་རྣམས་ཀྱིས་བསླབ་པ་ཐུན་མོང་མ་ཡིན་པ་ལ་བརྟེན་ནས་ཆོས་ཉིད་ལས་
འཁྱེར་ས་མེད་པར་བསྟན་པ་ནི། གལ་ཏེ་སློབ་པར་འདོད་པའི་མིས་ཞེས་པ་ལ་སོགས་པས་བསྟན་ཏེ། གལ་
ཏེ་བློ་རིམ་གྱིས་པ་རྣམས་ཀྱིས་ཆོས་ཉིད་ཀྱི་དོན་དེ་སློབ་པར་འདོད་པའི་མིས། རླུང་ཁ་ནས་ནམ་མཁའ་ལ་
ཕྱིར་འཕངས་པས་དྲན་པ་ཡལ་བའི་མཚམས་ཤེས་བཞིན་དུ་གནས་པ་ནས་ངོས་བཟུང་བས་རྟོག་པ་གློ་བུར་
བ་ཐམས་ཅད་རྒྱུན་ཆད་དོ། །དེ་ལ་དུས་ཐམས་ཅད་དུ་བཞག་པས་རང་གི་ཤེས་པ་ཅི་མི་སྙམ་པའི་ཉམས་
འདི་ཡིན་འདི་མིན་གྱི་ཚད་བཟུང་བ་མེད་པ་རང་གི་རྒྱུད་ལ་འཆར་རོ། །དེ་ལ་རྒྱུན་དུ་གནས་པས་སེམས་ཀྱི་
འཇུག་པ་ཐ་དད་པའི་རྒྱུན་རླུང་དང་བཅས་འགག་པ་ནི། དེ་ཚོ་གང་ལས་འབྱུང་ཞེ་ན། དེ་ནི་དང་པོ་ལུས་ཀྱི་
གནད་ལུས་སྐྱིལ་ཀྲུང་ངམ་གང་བདེ་བར་བྱའམ། སེང་གེ་ལྟར་བྱས་པ་ལས་བྱུང་བའོ། །དེ་ལྟར་བྱས་པས་
སེམས་ཀྱི་གནད་དུ་དྲན་རྟོག་རང་ཡལ་བས་བདག་གཞན་གྱི་འབྲེལ་པ་ཆོད་པ་ནི། རང་ལས་བྱུང་བས་སོ། །
དེའི་ཕྱིར་ན་ཐ་མ་གང་དུ་ཡང་འགྲོ་བའི་ས་མེད་པས་ལྡོག་པའི་ཉེན་མེད་པའོ། །དང་པོའོ། །ད་ནི་གཉིས་པ་
དྲན་རྟོག་གློ་བུར་དུ་ངོས་བཟུང་བ་དཔེ་དང་བཅས་ཏེ་བསྟན་པ་ནི། དཔེར་ན་ནམ་མཁའ་ལ་སྤྲིན་དེ་བྱུང་ཡང་
གློ་བུར་དུ་བྱུང་ལ་ཡལ་ཡང་གློ་བུར་དུ་ཡལ་བ་བཞིན་དུ། དྲན་རྟོག་སྣ་ཚོགས་པ་གློ་བུར་རྐྱེན་གྱིས་སུ་ལ་ཡང་
གནོད་པ་མེད་དོ། །ནམ་མཁའ་ལ་སྤྲིན་གྱིས་གོས་པ་མེད་པ་དང་འདྲ། སེམས་རྟོག་པ་སྣ་ཚོགས་སུ་འགྱུ་བ་
འདི་ཡང་དཔེར་ན་སྣོད་ལ་དྲི་མའམ་རྡུལ་ཆགས་པ་དང་འདྲ་སྟེ། སྣོད་ལ་དྲི་མ་དེས་གནོད་པ་དང་ཕན་པ་
མེད་པ་ལྟར། ཆོས་ཉིད་ལ་ཕན་གནོད་དུ་མ་གྲུབ་པའོ། །དེ་ཡང་གློ་བུར་བར་ཤེས་པ་ལས་བྱུང་བའོ། །དེ་
བཞིན་དུ་དྲན་པ་དང་རིག་པ་རྣམས་ནི་གློ་བུར་དུ་ལུས་ལ་ཆགས་པས་ཕན་གནོད་མེད་དོ། །སྣོད་ལ་དྲི་མས་
གནོད་པར་ནུས་པ་མེད་པ་ལྟར་ཆོས་ཉིད་ལ་གནོད་པ་མེད་པ་དྲན་རིག་སེམས་ཀྱང་དེ་བཞིན་ནོ། །ཞེས་ནང་
དོན་གཉིས་པའོ། །ད་ནི་ནང་དོན་གསུམ་པ་ཡལ་བའི་མཚན་ཉིད་ལུས་སེམས་ཀྱི་འབྲེལ་བ་བཅད་པར་
བསྟན་པ་ནི། རྣམ་རྟོག་རང་ཡལ་བ་ནི། དཔེར་ན་འཇའ་ཚོན་བར་སྣང་ལ་བཀྲ་ལམ་མེ་ཡོད་པ་དེ་གར་སོང་
210

མན་ངག་ངེས་པའི་ཁ་བྱང་སོགས།
ཆ་མེད་པར་ནམ་མཁར་རང་ཡལ་གྱིས་སོང་བ་ལྟར། དྲན་རྟོག་སྣང་བ་གློ་བུར་བ་ཡིན་པས་གར་སོང་ཆ་མེད་
པར་ཡལ་ལ། དེ་ཉིད་གློ་བུར་ཤེས་པ་ཙམ་གྱིས་རྒྱ་མཚོ་ཆེན་པོ་ལས་རླངས་པ་བུན་གྱིས་བྱུང་ནས། ཐ་མ་
ཡལ་གྱིས་སོང་ནས་དངོས་པོ་མེད་པ་ལྟར་དྲན་པ་སྣ་ཚོགས་སུ་ཤར་བ་ཟིང་གིས་བྱུང་ཡང་། དེ་ཉིད་བུན་
གྱིས་རང་ཡལ་བས་དང་པོ་གང་ནས་བྱུང་གི་རྒྱུ་མེད། ཐ་མ་གང་དུ་འགྲོ་བའི་ལམ་མེད། བར་དུ་གང་དུ་
གནས་པའི་རྟེན་མེད་པས་སོ། །དེའི་ཕྱིར་ན་རེས་ཡོད་པ་ལྟར་སྣང་ལ་རེས་མེད་པ་ལྟར་སྣང་བའི་སེམས་ཀྱང་
དེ་དང་མཚུངས་ཏེ། དང་པོ་བྱུང་ས་མེད་པས་གཞི་དང༌། རྩ་བ་མེད་པ་དང༌། ད་ལྟ་གནས་ས་མེད་པས་རྒྱུ་
དང་མཚན་ཉིད་གང་དུ་ཡང་མ་གྲུབ་པ་དང་། ཐ་མ་འགྲོ་ས་མེད་པས་སྐྱེ་མེད་ངོས་བཟུང་དུ་མེད་པའི་སེམས་
ཞེས་བྱའོ། །དེ་ཡང་ཕྱི་རོལ་རིག་པ་ཅན་ལྟར་དུས་ཀྱིས་ཡལ་བ་ཡིན་ཏེ། སེམས་ཀྱི་རྩ་བ་མེད་པར་ཤེས་པ་
ཙམ་ལས་རྫུ་འཕྲུལ་ལམ། རྨི་ལམ་ལྟ་བུ་མ་ཡིན་པར་ངེས་པར་ཡལ་བས། རྟོག་པས་ཕན་གནོད་དུ་གྲུབ་པ་
གང་ཡང་མེད་དོ། །དེའི་ཕྱིར་ལུས་འབྱུང་བའི་བྱེད་ལས་ཅན་ལས་སེམས་མ་བྱུང་བས་སེམས་ལ་ལྟར་མེད་
ཅིང་བལྟས་པས་ཀྱང་མཐོང་བ་མེད་ལ། སེམས་སྟོང་པ་ངོས་བཟུང་དང་བྲལ་བ་ལས་ལུས་མ་བྱུང་བས།
འབྲེལ་པ་མེད་དེ་ལུས་བཞག་ནས་འགྲོ་བའི་ཕྱིར་རོ། །དེ་ལྟར་མེད་པའི་དོན་སྣང་བས་སྒྱུ་མའི་སེམས་ཏེ།
མེད་པའི་འཇུག་པ་ཅན་ལས་སྒྱུ་མ་ལྟ་བུའི་ལུས་ཀྱང་མི་རྟག་པས། སྒྱུ་མ་ལྟ་བུའོ། །དེས་ན་སྒྱུ་མས་སྒྱུ་མ་
བསླུས་པ་ལྟར། སེམས་མེད་པས་ཡུལ་མེད་པ་བཟུང་བའོ། །ཞེས་ནང་དོན་གསུམ་པ་ཡལ་བའི་མཚན་ཉིད་
ལུས་སེམས་ཀྱི་འབྲེལ་པ་བསྟན་ནས། ད་ནི་བཞི་པ་སྟོང་པའི་ཆོས་རང་ཤེས་པ་དཔེ་དང་བཅས་པ་བསྟན་པ་
ནི༑ དཔེར་ན་ནམ་མ་རིག་པ་མཁའ་ཡེ་ཤེས་ལས་ནི་སྤྲིན་ཉོན་མོངས་པ་གློ་བུར་བ་བཞིན་དུ། སྣང་ཡང་དེ་
ཉིད་ལ་གོས་པ་མེད་པ་སྟེ། རྣམ་རྟོག་ཅི་བྱུང་ཡང་འདི་ནི་རྣལ་འབྱོར་དག་པའི་ལམ་ཡིན་ཏེ། དཔེར་ན་ནམ་
མཁའ་ལ་རྟོག་པ་སྐྱེ་བའི་གནས་མེད་ཅིང་མི་གནས། དེ་བཞིན་དུ་ཆོས་ཉིད་སྟོང་པ་ཉིད་ལ་དྲན་བསམ་བློའི་
རྟོག་པ་སྐྱེ་བའི་གནས་མེད་དོ། །གལ་ཏེ་དྲན་བསམ་གྱི་རྟོག་པ་དེ་ཉིད་ནམ་མཁའ་འདྲ་སྟེ། སྐྱེ་བྱ་སྐྱེད་བྱེད་
གང་དུ་ཡང་མ་གྲུབ་བོ། །དཔེར་ན་ཡོད་པ་ལྟར་སྣང་བ་དང་མེད་པ་ལྟར་སྣང་བའི་ནམ་མཁའ་ལ་སྤྲིན་དང་།
ཆར་དང་། ཁུ་རླངས་དང་། གཟའ་དང་། སྐར་མ་ལ་སོགས་པའི་ཆོ་འཕྲུལ་ཆེན་པོའི་དཀའ་བ་མིན་པ་ལྟར།
སེམས་ལས་ཀྱང་དྲན་པ་དང་། རྟོག་པ་དང༌། འགྱུ་བ་སྣ་ཚོགས་པར་ཤར་བ་ནི། བཟང་བ་དང་ངན་པར་སུ་
ལ་ཡང་དམིགས་ཏེ། ཕན་གནོད་གང་དུ་ཡང་མ་གྲུབ་བོ། །དེའི་ཕྱིར་ན་མ་རིག་པ་ལས་རྟོགས་པའི་ཡེ་ཤེས་
2I

བི་མ་སྙིང་ཐིག
ལོག་ན་མེད་པས། མེད་པར་མགོ་མཉམ་ལ། སེམས་ཅན་ལས་མ་གཏོགས་སངས་རྒྱས་ཞེས་བྱ་བར་མེད་དོ། །
དེ་བཞིན་དུ་འཁོར་བ་དང་མྱ་ངན་ལས་འདས་པའི་འབྲེལ་གྱིས་དེ་ལྟར་སྣང་ངོ༌། །ཞེས་ནང་དོན་བཞི་པའོ། །
ད་ནི་ལྔ་པ་སྤང་བླང་མེད་པའི་དོན་ངོ་སྤྲོད་པ་དང་བཅས་པ་བསྟན་པ་ནི། ཡལ་བའི་གནད་ནི་དང་པོ་མེད་པ་
ལས་བྱུང་ལ། ཐ་མ་མེད་པར་མ་ཤེས་ན་མ་མཁས་པ་སྟེ། རྟོག་ཚོགས་གང་གིས་ཀྱང་སྤངས་པས་མི་སྤོང་བས།
མེད་པའི་དོན་ཤེས་པས། སྤུངས་རྒྱུ་གང་ཡང་མེད་ལ་བླང་རྒྱུ་གང་ཡང་མེད་པའི་རྫོགས་པ་ཆེན་པོའི་དོན་
ཞེས་བྱའོ། །གལ་ཏེ་གང་ཟག་ཆོས་ཉིད་བབས་ལས་ཤེས་པ་ཡོད་པ་ལ། སྣང་བ་སྔ་ཕྱིའི་བར་དང་། ཤེས་པ་
སྔ་ཕྱིའི་བར་དུ་བཅས་པའི་ཞེས་པའི་ཆོས་ཉིད་སྔ་ཕྱི་དང་། རྟོག་པ་སྔ་ཕྱི་ལ་སོགས་པའི་བར་དུ་རང་སེམས་
ལ་ངོ་སྤྲད་ན། དེར་ངོས་ཟིན་ནས་དྲན་རྟོག་རང་ཡལ་བས་བབས་ལས་ཡལ་བའི་མི་དེའང་ནི་དེ་བཞིན་དུ་
སངས་རྒྱའོ། །ཞེས་ནང་དོན་ལྔའོ།། །།ད་ནི་དྲུག་པ་ཁམས་གསུམ་དུ་མི་ལྡོག་པ་དཔེ་དང་བཅས་པར་
བསྟན་པ་ནི། ལུས་དང་སེམས་འབྲེལ་བའི་ཆོས་ལ་མི་ལྟོས་པས། རྟོག་པ་སྔ་ཕྱི་མ་འདྲེས་པ་དཔེར་ན་ནམ་
མཁའི་སྤྲིན་དང་མཚུངས་པ་ནི། ནམ་མཁའ་དང་སྤྲིན་སྔ་མ་དང་ཕྱི་ནས་འབྲེལ་པ་ཡོད་མི་སྲིད་པ་ལྟར། སྤྲིན་
རང་ཡལ་ནས་ཕྱིས་ལྡོག་པ་མིན་ལ། དེ་བཞིན་དུ་ཡལ་བའི་གནད་ཡོད་མེད་གང་དུ་ཡང་མ་གྲུབ་ལ་མཁས་
པ་ཡིས། ད་ཁམས་གསུམ་དུ་ལྡོག་པའི་རྒྱུ་མེད་པས་རྐྱེན་རང་སར་ཡལ། ལུས་སེམས་ཀྱི་འབྲེལ་མེད་པས་
ལོག་པ་ཟད་པས་འཁོར་འདས་འབྲེལ་མེད་པར་རྟོགས་པའོ། །གལ་ཏེ་ལྡོག་པ་ཡོད་ན་དངོས་པོ་འདི་སྣང་
བས་གསལ་ཏེ། སྔ་མའི་ད་ལྟ་འདི་མིན་པར་ཡིད་ཆེས་སོ། །དེ་ཡང་གང་ལས་བྱུང་ཞེ་ན། སེམས་ཉིད་ཐོག་མ་
སྐྱེ་མ་མྱོང་བའི་གནད་ཀྱིས། ད་ལྟའི་དྲན་བསམ་གློ་བུར་བ་ཡིན་པས་དེང་པ་ཙམ་གྱིས་རང་སར་ཡལ་བའོ། །
ཕྱིས་ན་སྔར་ཡལ་བའི་གནད་ཀྱིས་ཡང་གློ་བུར་བ་མ་ཡིན་པ་མེད་པས། གང་ཡལ་བ་ལ་རྗེས་མེད་པས་ན་
ཕན་གནོད་གང་དུ་ཡང་མ་གྲུབ་པའོ། །དེ་ལྟར་ཤེས་པས་ཁམས་གསུམ་དུས་གཅིག་ལས་འདའ་འོ། །ཞེས་
ནང་དོན་དྲུག་པའོ། ། །།ད་ནི་ནང་དོན་བདུན་པ་གཞི་རྩ་མེད་པའི་སེམས་ཉིད་བྱས་པ་ལས་འདས་
པར་བསྟན་པ་ནི། དེ་ཡང་སེམས་ལ་གཞི་མེད་པས་ལྡོག་བྱ་བློའི་རྟེན་ཉམས་ལ། རྩ་བ་མེད་པའི་སེམས་ལ་
སྐྱེ་བའི་གནས་མེད་པ་འདི་ནི། དེ་ཡང་དྲན་པ་དང་བསམ་པ་གཞི་ལ་ཡལ་བས་ད་བསྐྱར་ནས་གཞི་ལ་ལྡོག་
པ་མེད་དོ། །སེམས་ཉིད་ཐིག་ལེ་ཉག་གཅིག་ཡིན་པས་རྩ་བ་ཆད་པས་འཕེལ་མེད་པའོ། །གཏན་ཚིགས་དེས་
ན་གཞི་དང་ལམ་དུ་འདོད་པའི་ཐེག་པ་འཁྲུལ་ལོ་ས་ལམ་ལ་སོགས་པའི་ཚིག་རྐང་བཅུ་བཞི་ གཞུང་
2i2

མན་ངག་ངེས་པའི་ཁ་བྱང་སོགས།
གིས་ཤེས་སོ། །དེ་དག་གིས་ནི་བསྡུས་པའི་དོན་གཉིས་པ་ལ་ཡན་ལག་གི་དོན་བདུན་དུ་བྱས་ནས་བསྟན་ཏོ། །
ད་ནི་བསྡུས་པའི་དོན་གསུམ་པ་ལ་ཡན་ལག་གི་དོན་བཞིས་བསྟན་པའི་དང་པོ། ཆོས་ཉིད་ཀྱི་དོན་ཏེ་བསླབ་
བྱ་དཔེ་དང་བཅས་པ་ལ་བརྟེན་ནས་ཡིད་ཆེས་པར་བསྟན་པ་ནི། དེ་ཡང་དཔེར་ན་སྲིན་མོ་གཡོ་བར་བྱེད་པ་
ཞེས་པའི། བུ་རབ་ཏུ་བརྟན་པ་བྱ་བ་ཡིད་དུ་འོང་བ་ཞིག་ཕ་སྲིན་པོ་གསོད་དགའ་ཞེས་བྱ་བས་བསད་པས།
མས་ངའི་བུ་གར་སོང་བྱས་པས། ཕ་ན་རེ་སྟོར་ཟེར་ནས་མོས་གླིང་བཞི་རི་རབ་དང་བཅས་པ་ལན་གསུམ་དུ་
བསྐོར་ནས་བཙལ་བས་མ་རྙེད་པས། ཁོ་ཐག་ཆོད་ནས་ཞེན་པ་དང་བྲལ་བའོ། །དེ་ལྟར་དྲན་པས་རིག་པ་
བསད་པས་དྲན་རིག་གི་ཁུངས་བཅད་པས་མ་ཆོད་པས། རྟོག་པའང་ཡལ་བའི་ཚད་མེད་སྣང་དངོས་དག་པ་
ལ་མཁས་པར་འགྱུར་རོ། །གཉིས་པ་ཁྱུང་ཆེན་གཤོག་པ་རྫོགས་པ་ལྟ་བུའི་བསླབ་བྱ་ནི། ཁྱུང་སྒོ་ང་ནས་
ཐོན་པ་དང་གཤོག་པ་རྫོགས་ཏེ། ནམ་མཁའ་ལ་ཐོགས་པ་མེད་པར་འགྲོ་བ་དང་འདྲ་བར། དྲན་ཤེས་པའི་
རྟོག་པ་ཐ་དད་པ་གཞི་དངོས་པོའི་འདུག་ཚུལ་མ་བཅོས་པ་ལ། རང་ཐིམ་པའི་ཚུལ་གྱིས་སྦས་པ་ནི། རླུང་
དང་བཅས་ཏེ་མགྲིན་པའི་འོག་ཏུ་སྦས་པས་འཁོར་བའི་རྟོག་པ་ཐོགས་པ་མེད་པར་གཅོད་པའོ། །དེ་ལྟར་
བྱས་པ་འདིས་ནི་རང་གི་ཚད་ཡེ་ཤེས་སུ་འགྱུར་བ་ཤེས་པར་འགྱུར་རོ། །གསུམ་པ་སེང་གེ་ཡན་ལག་རྫོགས་
པ་ལྟ་བུའི་བསླབ་བྱ་ནི། དཔེར་ན་སེང་ཕྲུག་མའི་མངལ་ནས་ཐོན་ནས་ཞག་དྲུག་ལ་ཡན་ལག་རྣམས་རྫོགས་
ཏེ་གང་ལ་ཡང་ཐོགས་པ་མེད་པ་ལྟ་བུས། སེམས་སྔ་ཕྱི་ཟད་པས་རྟོག་པ་ཡལ་བའི་མཚམས་བཙལ་ནས།
སྣང་བ་ལ་ཐོགས་པ་མེད་པར་སྤྱད་པས་སྣང་བ་དང་། ཤེས་པའི་གནད་ཟད་པ་དང་། ཡལ་ས་ལ་མཁས་པར་
འགྱུར་རོ། །བཞི་པ་དཔག་བསམ་ཤིང་གི་རྩེ་ལ་ནོར་བུ་བཏགས་པ་ལྟ་བུའི་བསླབ་བྱ་ནི། དཔེར་ན་མི་དབུལ་
པོ་ཞིག་གིས་ཉི་མ་དང་ཟླ་བ་གཟས་ཟིན་པའི་དུས་སུ་ཡིད་བཞིན་གྱི་ནོར་བུ་དཔག་བསམ་ཤིང་གི་རྩེ་མོ་ལ་
བཏགས་ནས་མཆོད་པ་བྱས་ན་དགོས་འདོད་ཇི་ལྟར་བསམ་པ་འོང་བ་ལྟར། ཐབས་ཀྱི་རང་གནད་ཟིན་པ་
ཡིས་ཅི་བྱས་ཐམས་ཅད་ཆོས་སུ་འགྲོ་བའོ། །དེ་ལྟར་ཐབས་ཀྱི་སེམས་ཀྱི་ཁྱད་ཡོད་མེད་མཐའི་བྱེ་བྲག་ཕྱེད་
པ་ལ་མཁས་པར་འགྱུར་རོ། །ལྔ་པ་ཐི་བྱ་ཚང་དུ་འཇུག་པ་ལྟ་བུའི་བསླབ་བྱ་ནི། ཐོག་མར་རྒྱ་བཅད་ནས་དེ་
ནས་གང་ལ་ཡང་མི་འཛེམ་པར་འོང་བ་ལྟར། བརྡའ་བརྗོད་པའི་ཚིག་ཙམ་ལ་བརྟེན་ནས་ནི། ཆོས་ཉིད་
བརྗོད་དུ་མེད་པ་ལ་མཁས་པར་འགྱུར་རོ། །དྲུག་པ་སྟག་མོ་ཚང་ན་ཉལ་བ་ལྟ་བུའི་བསླབ་བྱ་ནི། སྟག་གྲུས་
མ་ཚང་ཉལ་བའི་དྲུང་ན་གང་གིས་ཀྱང་རྒྱུ་བར་དཀའ་འོ། །གནད་ཤེས་པས་རང་ངོ་མཚང་ལ་ཕབས་ནས་
213

བི་མ་སྙིང་ཐིག
དོན་རང་ཐོག་ཏུ་བཞག་པས་ཉོན་མོངས་པའི་དབང་དུ་མི་འགྲོ། དེ་ཡང་ལུས་སེམས་འབྲེལ་མེད་པར་ཤེས་
པས། སེམས་ཉིད་ཡལ་བའི་རྗེས་ཆོད་པར་འགྱུར་རོ། །ཞེས་ནང་དོན་དང་པོའོ། །ད་ནི་ནང་དོན་གཉིས་པ་
མ་བསླབས་པའི་སྐྱོན་ངོ་ཤེས་པས་མཐོང་བ་ཙམ་གྱིས་གྲོལ་བར་བསྟན་པ་ནི། མ་བསླབས་པའི་སྐྱོན་ནི། དེ་
ཡང་དང་པོ་ལུས་ངག་བཅོས་པའི་བསླབ་བྱ་ལ་མ་བསླབས་ན། ཁམས་གསུམ་གྱི་གཞི་མི་སྟོངས་ཏེ། དེ་ལ་
བསླབས་པས་ཁམས་གསུམ་ལས་གྲོལ་བའི་དགོས་པ་ཡོད། དཔེར་ན་བཙོན་ལྕགས་ལས་གྲོལ་བ་ལྟར་གྲོལ།
གཉིས་པ་ལ་མ་བསླབས་ན། རྣམ་རྟོག་ཆོས་ཉིད་དུ་མི་འགྱུར་བས། བསླབ་པས་ཉོན་མོངས་པ་ལས་གྲོལ་
བའི་དགོས་པ་ ཡོད། འདི་རྒྱལ་པོའི་གཉའ་ལས་གྲོལ་བ་ལྟར་གྲོལ། གསུམ་པ་གནད་བཏུབ་པ་གནས་
ལུགས་ཚད་ལ་འབེབས་པའི་བསླབ་བྱ་མ་བསླབས་ན། སེམས་ཀྱི་གཞི་རྩ་ མི་སྟོངས་པས། དེའི་ཕྱིར་ན་
སེམས་ཀྱི་འཇུག་པ་རྒྱུ་རྐྱེན་ལས་གྲོལ་བའི་དགོས་པ་ཡོད། དཔེར་ན་ལི་གར་ཏའི་རྒྱལ་པོ་བྲམ་ཟེའི་དམོད་
པ་ལས་ གྲོལ་བ་ལྟར་གྲོལ་ལོ། །བཞི་པ་མ་བསླབས་ན་ཐེག་པ་ཐུན་མོང་བ་དང་ཁྱད་པར་མི་རྙེད་པས།
སེམས་ཉིད་ཚིག་དང་ཐ་སྙད་ལས་གྲོལ་བའི་དགོས་པ་ཡོད། དཔེར་ན་མཁའ་ལྡིང་གི་བུ་གསེར་འགྱུར་གྱི་
ལས་ལས་གྲོལ་བ་ལྟར་གྲོལ། ལྔ་པ་མ་བསླབས་ན་སྣང་རྟགས་ཀྱི་ཆོས་ཡིད་སྣང་དུ་འཆོར་བས། དྲན་བསམ་
འགྱུ་བ་ཐ་སྙད་པ་ལས་གྲོལ་བའི་དགོས་པ་ཡོད། དཔེར་ན་ཀླུའི་བུ་མཁའ་ལྡིང་གི་འཇིགས་པ་ལས་གྲོལ་བ་
ལྟར་གྲོལ། དྲུག་པ་ལུས་སེམས་འབྲེལ་པ་བཅད་པའི་བསླབ་བྱ་མ་བསླབས་ན་སྐྱོན་ནི་རྟོག་པ་ཐ་དད་པའི་
དབང་དུ་འགྱུར་བས། དེའི་དགོས་པ་ནི་ལྟ་སྒོམ་ཡིད་ལ་བྱེད་པ་ལས་གྲོལ་བའི་དགོས་པ་ཡོད་དོ། །དེའི་
དཔེས་ཀྱང་ནི་ནམ་མཁའ་དང་འཕྲད་པས་རིས་མེད་མེད་སྣང་དུ་གྲོལ་བས་རང་ཐོག་ཏུ་ཕེབས་པ་སྟེ། དེ་ཡང་
དཔེར་ན་སྔར་འདྲིས་ཀྱི་མི་ཕྱིས་མཐོང་བ་ཙམ་གྱིས་ངོ་ཤེས་པ་བཞིན་ནོ། །དེ་ལྟར་ཆོས་དྲུག་གསུམ་པོ་ངོ་
ཤེས་པས་ཐེ་ཚོམ་དང་ཡིད་གཉིས་མེད་པར་སངས་རྒྱས་པ་ཁོ་ནའོ། །གལ་ཏེ་གནད་དེ་མཐོང་བ་ཙམ་གྱིས་
གྲོལ་བར་འདོད་ན་ཡང་། འདི་ལྟར་སྣང་བ་མངོན་སུམ་གྱི་གནད་དུ་བསྟན་པ་ཡིས། དབང་པོ་ལྔའི་ཡུལ་དུ་
མཐོང་ཚད་དག་པའི་སྣང་བར་གྲོལ་ལོ། །ཞེས་ནང་དོན་གཉིས་པའོ།། །།ད་ནི་ནང་དོན་གསུམ་པ་
དབང་པོ་ཡུལ་གྱི་གནད་ལ་གཏན་ཚིགས་ཀྱི་གཟེར་བཏབ་པས་རང་དབང་མེད་པར་གྲོལ་བར་བསྟན་པ་ནི།
དེས་ན་དབང་པོ་ནི་ལྔ། ཡུལ་ནི་གཟུགས་ལ་སོགས་པ་ལྔ། གནད་ནི་དེ་ཉིད་ཤེས་བཞིན་གྱིས་ཟིན་པ་བསྟན་
པའི་ཚིག་ནི་བླ་མའི་གསུང་གཟེར་བཏབ་པས་ནི། བསྟན་པ་ཙམ་གྱིས་མཐོང་ལ་མཐོང་བ་ཙམ་གྱིས་རྟོགས།
24

མན་ངག་ངེས་པའི་ཁ་བྱང་སོགས།
རྟོགས་པ་ཙམ་གྱིས་འབྲས་བུ་ཐོབ་པ་གསུམ་དུས་མཉམ་པས་ན། གནད་ལ་ཕེབས་པ་ཞེས་བྱའོ། །དེ་ཡང་
ཤེས་པའི་དུས་ནི་མཐོང་བ་ཙམ་ལས་ངེས་པ་ཅིག་ཅར་དུ་སྐྱེ་བའོ། །དེ་ལྟར་སྐྱེས་པས་རང་གི་གཞི་དང་ཕྲད་
པར་ངེས་སོ། །དེ་ལྟར་ཆོས་ནི་ཡོད་པ་ཙམ་ལས་ནི། རང་ངོ་ཤེས་པ་ལ་བརྟེན་ནས་ཡིད་ཆེས། དེ་ལ་བརྟེན་
ནས་ཐག་ཆོད་པ་དང་། གསུམ་ལ་བརྟེན་ནས་བློ་བདེ་བའོ། །དེའི་གནད་བླ་མའི་ཞལ་ལས་བྱུང་པའོ། །ཞེས་
ནང་དོན་གསུམ་པའོ། །ད་ནི་ནང་དོན་བཞི་པ་འབྲས་བུ་ངེས་པས་གྲོལ་བའི་མཚན་ཉིད་བསྟན་པ་ནི།
སེམས་ཀྱིས་བསླད་པ་མེད་པའི་ལུས་ཀྱི་མཐའ། གནད་མཐོང་བས་ད་ནི་ཟད་པས་ལྡོག་པ་མེད་པའོ། །
སེམས་ལ་རྒྱུ་མེད་པས་གློ་བུར་གྱི་རྐྱེན་ཅིས་ཏེ་ཡོད་པས་ན། དེའི་ཕྱིར་ན་སེམས་ལ་རྒྱུ་མེད་པའི་སྐད་ཅིག་
ལས་གྲོལ་བ་ནི་དབང་པོའི་ཁྱད་དོ། །རང་གི་སེམས་ཉིད་ཡལ་བས་ཟད་པ་ནི་ཅིའི་ངོ་བོར་ཡང་མ་གྲུབ་པའོ། །
དེ་ལྟར་ན་ཆོས་ཉིད་ཟད་པ་འདི་ལ་རྣལ་འབྱོར་པ་གང་སྤྱོད་པ། ཁམས་གསུམ་དུ་ལྡོག་པ་མ་ཡིན་ནོ། །
སེམས་ཀྱི་ལ་སོགས་པ་མཚན་སྐབས་སུ་བསྟན་ལ། དེ་ལ་དགོས་པ་ཅི་ཡོད་ན། སེམས་ཀྱི་དམིགས་དྲུག་ལ་
བརྟེན་ན། འགྲོ་བ་རིགས་ལྷ་ལ་སོགས་པ་དྲུག་གི་སྐྱེ་བའི་གནས་སུ་མི་སྐྱེ་བས་སྟོངས་པར་བྱེད་པའི་གནད་
ནི་བསླབ་བྱ་དྲུག་ལ་བརྟེན་པས་སོ། །སློབ་དཔོན་ཡོན་ཏན་རྫོགས་པ་ཆེན་པོ་དེ་ལས་ལྷག་པ་མེད་པ།
སངས་རྒྱས་གཉིས་པ་ནི། ལུས་མིའི་ལུས་སུ་ཡོད་ཀྱང་དགོངས་པ་སངས་རྒྱས་དང་མཉམ་པའོ། །སངས་
རྒྱས་ཀྱི་སྤྲུལ་པ་དགའ་རབ་རྡོ་རྗེ་ནི་མཚན་ནོ། །མཛད་པ་ནི་གང་ཟག་བློ་ཅིག་ཅར་བ་རྣམས་མ་བསྒོམས་
པར་སངས་རྒྱ་པའི་དོན་དུ་མཛད་པའོ། །རྫོགས་སོ་ཞེས་དམིགས་དྲུག་ཏུ་གཏན་ལ་ཕབ་པ་རྫོགས་པ་ལ།
ཡལ་བའི་དུས་ངོས་ཟིན་པའི་གནད་དང་བཅས་པའོ། །རྫོགས་པས་སོ། །སེམས་ཀྱི་དམིགས་དྲུག་གི་རྣམ་
པར་བཤད་པ་ཞེས་བྱ་བ། རྒྱ་གར་གྱི་མཁས་པ་བི་མ་ལ་མི་ཏྲས་མཛད་པ་རྫོགས་སོ། ། ལེགས་པའི་
དཔེ། སྤྱི། རྒྱ་རྒྱ་རྒྱ། སྔགས་ཀྱི་སྲུང་མས་སྲུངས་ཤིག ས་མ་ཡཱ། རྒྱ་རྒྱ་རྒྱ། ལས་ཅན་ཅིག་དང་འཕྲད་པར་
ཤོག། །།
215

བི་མ་སྙིང་ཐིག
༄༅། །སྤྲོས་མེད་དབང་གི་ཏི་ཀ་བཞུགས་
སོ། །གུཧྱ་ཁ་ཐཾ།
ང་བཞི་པ།
༄༅། །བཅོམ་ལྡན་འདས་དཔལ་རྡོ་རྗེ་འཆང་ལ་ཕྱག་འཚལ་ལོ༔ དེ་ལ་འདིར་སྤྲོས་པ་མེད་པའི་དབང་
གསལ་བར་བྱེད་པའི་ཏི་ཀ་སྟོན་ཏེ༔ དེ་ཡང་བླ་མ་དང་སློབ་མའི་མཚན་ཉིད་ངེས་པར་བསྟན་པ་ནི༔ བླ་མ་ནི་
ཤེས་པ་ཁོང་ཁྲོལ་བ༔ འཁོར་བའི་ཆོས་རྒྱབ་ཏུ་དོར་བ༔ འདོད་པ་ཆུང་ཞིང་ཆོག་ཤེས་ ལག་ལེན་མཁས་
ཤིང་ཉམས་མྱོང་ཡོད་པ༔ རྒྱུད་དོན་ལ་མཁས་ཤིང་སྒྲུབ་པ་ལ་བརྩོན་པ༔ ལྟ་སྒོམ་གྱི་དོན་ལ་མཁས་ཤིང་ནུས་
པ་རྫོགས་པ༔ སྙིང་རྗེ་ཆེ་ཞིང་གཏོང་བ་ལ་དགའ་བསཿ སློབ་མ་ལ་སྤྲོས་མེད་ཀྱི་དབང་བསྐུར་བ་ནི༔ སློབ་
མ་དད་པ་དང་ལྡན་པ༔ སངས་རྒྱས་ཐོབ་པར་འདོད་པཿ བློ་ཉུང་ཞིང་བརྟན་པ༔ དབང་པོ་དུལ་བ་ཤེས་རབ་
དག་པ༔ དབང་པོ་གསལ་བ༔ ཚིག་དོན་ཕྱེད་པ༔ དམ་ཚིག་ཕོག་པ་ལས་མི་འདའ་བ༔ སྡོམ་པ་གསུམ་ལ་
གནས་པ༔ སྙིང་རྗེ་ཆེ་བ་བླ་མ་ལ་གུས་པ༔ གཙང་སྦྲ་ཆུང་བ་བརྟུལ་ཞུགས་ཆེ་བ༔ འབྱོར་པ་ཐམས་ཅད་
གཏོང་བར་ནུས་པ་ནི༔ སྔ་མ་ལ་སྔགས་ལ་སྦྱངས་པའི་རྟགས་ཡིན་པས༔ དེ་ལ་བླ་མས་གཟེངས་བསྟོད་པ་
དང་གནང་བ་སྦྱིན་པར་བྱའོ༔ དེ་ནས་སློབ་མས་བླ་མ་ལ་གུས་པ་དང་ལྡན་པའི་སེམས་ཀྱིས་བརྟེན་ལ༔
འཁོར་བའི་ཆོས་ཀྱི་རྣམ་གྲངས་ཐམས་ཅད་སྤངས་ལ༔ དམ་པའི་གོ་འཕང་ལ་དམིགས་པར་བྱའོ༔ དེ་ཡང་
དབང་གི་གནས་ནི༔ ཆུའི་ལུས་ཀྱིས་ཆུ་གླིང་ལ་སོགས་པར་སོ་སོའི་ལོ་དང་ཟླ་བ་དང་༔ ཚེས་དང་ལོ་དུས་
དང་ངེས་པ་ལ་ཞུགས་ན༔ སྨིན་པ་དབང་གིས་འབྲས་བུ་ངེས་པར་འབྱིན་ནོ༔ མེའི་ལུས་ཀྱིས་ནགས་དང་རྩྭ་
དང་རི་དྭགས་སྣ་ཚོགས་ཡོད་པ་ལ་སོགས་པར༔ མེའི་མི་གསུམ་གསུམ་གྱིས་སོ་སོའི་ལོ་དང་ཟླ་བ་དང་ཞག་
དུས་ངེས་པར་འགྲུབ་པོ༔ སའི་ལུས་ཐང་ཆེ་བ་སྔ་མ་དང་འདྲའོ༔ རླུང་གི་ལུས་གྲང་ཞིང་རླུང་འཚུབས་སོགས་
སྔ་མ་དང་འདྲའོ༔ དེ་ལྟར་ལུས་དང་ཡུལ་ངེས་པ་ལ་སྦྱར་བས་འབྲས་བུ་ངེས་པར་འབྱིན་པའོ༔ དེ་ལ་འདིར་
བསྙེན་པ་དང་༔ སྒྲུབ་པ་དང་༔ འཇུག་པ་ཁྱད་པར་ཅན་གྱི་སྦྱོར་བ་དང་༔ བསྙེན་རྫས་ཀྱི་བསྔགས་པ་དང་༔
བསམ་བྱ་སེམས་ཀྱི་གདུལ་བྱའོ༔ བསྙེན་པ་ནི་སྐུའི་འགྱུར་བྱེད་ཀྱི་ཡི་གེ་ལ་སྟོང་ཕྲག་བདུན༔ གསུང་ལ་
འབུམ་ཕྲག་གཅིག༔ ཐུགས་ལ་ཁྲི་ཕྲག་གཅིག་བསྐྱལ༔ བྱིན་རླབས་ཀྱིས་འཕོ་བའི་རྒྱུད་ངེས་པར་འབྱེད་པའོ༔
26

སྤྲོས་མེད་དབང་གི་སྐོར་སོགས།
དེ་ནས་སྒྲུབ་པ་ལཿ སྐྱེ་མཆེད་རང་བྱུང་གི་ཡི་གེ་ལ་འབུམ་ཕྲག་བདུན་བྱས་པས༔ ངག་དང་སེམས་ཀྱི་སྐྱེ་བ་
རྣམ་པར་དག་པར་བསམ་གཏན་ཐོབ་པའོ༔ དེ་ནས་འཇུག་པ་ཁྱད་པར་གྱི་སྦྱོར་བ་ནི༔ དུས་ཀྱི་འཇུག་པ་ནི༔
ས་བོན་གྱི་དུས་སུ་ཞུགས་པས༔ འདི་དང་ཕ་རོལ་གྱི་དོན་རྫོགས་པར་བྱེད་པའོ༔ འབྲས་བུའི་དུས་སུ་ཞུགས་
པས༔ སྙིང་པོའི་དོན་བཅུད་དུ་དྲིལ་བར་བྱེད་དོ༔ དད་པས་ཞུགས་པསཿ སྦྱོར་བ་ཁྱད་པར་ཅན་ངེས་པར་
འགྲུབ་བོ༔ མཁའ་འགྲོ་མ་བཞིས་འཁོར་ལོ་བསྐོར་བའི་དུས་སུ་ཞུགས་པས་དངོས་གྲུབ་ཉེ་ཞིང་མཐུ་རྩལ་
འབྱུང་བ་ཡིན༔ རྟེན་འབྲེལ་རྫས་ཀྱི་བསྔགས་པ་ནི༔ ཕྱི་ནང་གི་མཆོད་པའི་བྱེ་བྲག་ནི་ཚོགས་བསགས་པ་ལ་
དམ་ཅན་གྱིས་གྲོགས་བྱེད༔ ཚོགས་དང་གཏོར་མའི་ཡོ་བྱད་དཔག་ཏུ་མེད་པས་འཁོར་འདུ་ལོངས་སྤྱོད་
འཕེལ་བར་བྱེད་དོ༔ དམ་རྫས་དུ་མ་བསགས་པས་དམ་ཅན་འདུ༔ འཇིག་རྟེན་གྱི་དབང་ཕྱུག་ཕུན་སུམ་
ཚོགས་པ་ཐོབ་པོ༔ མཎྜལ་དང་༔ བུམ་པ་དང་༔ མེ་ལོང་དང་༔ རྨ་བྱ་ལ་སོགས་པ་དབང་བསྐུར་བའི་རྫས་
བསགས་པས་བྱིན་རླབས་འབྱུང་ཞིང་རང་གི་རྒྱུད་སྨིན་པར་བྱེད་དོ༔ བསམ་བྱ་སེམས་ཀྱི་འདུལ་བ་ནི༔
དཔོན་སློབ་གཉིས་བསམ་པ་མཐུན་པས་ཅི་ནས་འཁོར་བ་ལས་ཐར་བར་བྱ་བའི་བློས་མོས་པར་བྱ་བ་དང་༔
སེམས་ཅན་ཐམས་ཅད་འཁོར་བ་ལས་བསྒྲལ་བར་བྱ་བའི་བསམ་པ་ཐག་པས་བྱའོ༔ དེ་དག་ནི་སྔོན་དུ་འགྲོ་
བའོ༔ དེ་ལ་སྐུའི་ཡི་གེ་ཨོཾ་གྱི་བསྙེན་པ་བསྐྱལ་བས༔ སངས་རྒྱས་ཀྱི་སྐུ་སྐལ་ལྡན་གྱི་ལུས་ཀྱིས་ཐོབ་ནས༔
སངས་རྒྱས་ཐམས་ཅད་ཀྱི་སྐུ་དང་གཉིས་སུ་མེད་པར་མྱ་ངན་ལས་བཟླ་བའི་དགོས་པ་ཡོད༔ གསུང་ཨཱལ་
བསྙེན་པ་བསྐྱལ་བས༔ སངས་རྒྱས་ཀྱི་གསུང་དྲི་མ་མེད་པ་དང་༔ བརྗོད་དུ་མེད་པ་དང་༔ སྒྲ་ཚིག་དང་བྲལ་
ནས༔ སངས་རྒྱས་ཐམས་ཅད་ཀྱི་གསུང་དང་གཉིས་སུ་མེད་པར་མྱ་ངན་ལས་བཟླ་བའི་དགོས་པ་ཡོད་དོ༔
ཐུགས་ཀྱི་བསྙེན་པ་ཧཱུྃ་ལ་བསྐྱལ་བསཿ སྐལ་ལྡན་གྱི་ཡིད་སངས་རྒྱས་ཐམས་ཅད་ཀྱི་ཐུགས་མི་སྐྱེ་བ་དང་མི་
འགག་པ་དང་༔ ཅི་ཡང་ས་ལེར་མཁྱེན་པ་དང་གསུམ་ཐོབ་ནསཿ དུས་གསུམ་གྱི་སངས་རྒྱས་ཐམས་ཅད་ཀྱི་
ཐུགས་དང་གཉིས་སུ་མེད་པར་མྱ་ངན་ལས་བཟླ་བའི་དགོས་པ་ཡོད་དོ༔ དེ་ལྟ་བུའི་བསྙེན་པས་བྱིན་རླབས་
འོང་བ་ནི་ཚོགས་གཏོར་དང་༔ དབང་གི་ཆོ་ག་ཞིབ་མོས་སློབ་མའི་ལུས་ངག་ཡིད་གསུམ་སྦྱང་བར་བྱའོ༔ དེ་
ནས་བླ་མའི་བྱ་བ་ནི༔ ས་བོན་གྱི་དོན་དུ་སློབ་མ་ལ་ཐིག་ལེ་གདབ་པ་དང་༔ བུམ་པའི་བྱེ་བྲག་རྣམས་དབང་
བསྐུར་བའི་ཐུན་མོང་གི་ཆོ་ག་ནས་བཤད་པ་དང་བསྟུན་པར་བྱའོ༔ དེ་ལ་ཁྱད་པར་དུ་བོགས་འདོན་པ་སློབ་
མ་ལྷག་པར་གནས་པའི་ཆོ་ག་ནི༔ ནགནས་གསུམ་དུ་དྲིའི་ཐིག་ལེ་གསུམ་གདབ༔ བུམ་པ་རིན་པོ་ཆེ་ལ་
217

བི་མ་སྙིང་ཐིག་
སོགས་པའི་ཚད་དང་ལྡན་པ༔ ཕྱི་ནང་ལེགས་པར་བཀྲུས་པ༔ ནང་དུ་རྫས་རྣམས་བླུགས་ལ་ཕྱོགས་བཞིར་རྡོ་
རྒྱུས་པས་དཀར་པོ་བཞི་བྲིས་ལ༔ ཁ་རས་དམར་པོ་ཁ་ཚར་མ་ཉམས་པ་མགུལ་དུ་བཅིངས་ལ༔ ཤིང་དྲི་
ཞིམ་པོའི་མེ་ཏོག་དང་འབྲས་བུ་དང་བཅས་པས་ཁ་རྒྱན་དང་བཅས་ལ་ཨཱཙྪརྒྱ་རྩ་བརྒྱད་ཀྱི་རྒྱས་བཏབ་ལ་
བཞག་གོ༔ དེ་ལ་ཡེ་ཤེས་མཚོན་པའི་མེ་ལོང་ལ་ཐིག་ལེ་གདབ་པ་དང་༔ འོད་དང་ཐིག་ལེ་མཚོན་པའི་རྨ་བྱ་
ལ་གསེར་གྱི་ཐུར་མས་མཐོངས་གསལ་བ་དང་༔ དེ་ནས་མཎྜལ་ཟླུམ་པོ་ཁྱད་པར་དུ་ཡིད་དུ་འོང་བ་ནི༔ བླ་
མའི་ལུང་གི་ཕྱེ་ལ་བྱའོ༔ བུམ་པ་བྲི་བ་དང་དགྲམ་པ་ནི༔ ཆོས་ཉིད་སྟོང་པ་ཉིད་མཚོན་ནས་གཞན་དོན་དུ་
བུམ་པའི་སྐུ་རུ་སངས་རྒྱུ་བར་བྱེད་པའོ༔ འོད་ལྔ་རང་ལུས་སྐུ་གསུམ་མོ༔ ཡེ་ཤེས་ལྔ་རུ་སངས་རྒྱ་བར་བྱེད་
པའོ༔ མེ་ལོང་གི་ཆོས་སྤྱི་དང་རང་གི་མཚན་ཉིད་གཟུགས་ཅན་དུ་གསལ་བར་བྱེད་ལ༔ ཨཱཋབརྒྱ་རྩ་བརྒྱད་
རླུང་གཅིག་གི་ཁོངས་སུ་བརྗོད་པར་བྱའོ༔ དེ་ནས་ཐེ་ཚོམ་སྤངས་ལ༔ བྱ་བ་ལ་མཁས་པའི་བླ་མས༔ སྔར་
ཆོས་ཉིད་མངོན་སུམ་གྱི་གནད་ལ་གོམས་པར་བྱས་ལ༔ འདིའི་དུས་སུ་སློབ་མ་ལ་སེམས་རང་ཐོག་ཏུ་ངོ་སྤྱད་
པར་བྱས་པས༔ དཔོན་སློབ་དུས་གཅིག་ཏུ་སངས་རྒྱུ་བར་བྱེད་དོ༔ དེ་ཡང་བླ་མས་མི་ཤེས་པ༔ ནང་གི་ལག་
ལེན་མ་མཐོང་བར་ཡིད་ལ་བྱུང་བ་ཙམ་གྱིས་བྱ་བ་ནི་མ་ཡིན་ནོ༔ འདིར་གོམས་ཤིང་མཁས་པར་བྱའོ༔ དེ་
ནས་དབང་བསྐུར་བའི་མཎྜལ་ཟླུམ་པོ་ཞེས་པ་ནི༔ དབང་གི་གནས་པ་ཡོད་པ་དེས་ཐོབ་ལ༔ བསྐུར་བ་ནི་
ཐོབ་པར་འོས་པའོ༔ མཎ་ནི་གཞི་ཡིན་ལ་ཌལ་ནི་སྙིང་པོ་བཅུད་དུ་ལེན་པར་བྱེད་པའོ༔ ཟླུམ་པོ་ནི་ཟུག་རྔུ་
མེད་པ་ཆོས་ཉིད་ཐམས་ཅད་ཁྱབ་པའོ༔ མཉམ་ཞིང་ཟླུམ་པའི་མཎྜལ་ནང་དུ་སློབ་མ་བཅུག་པས་ཁམས་
གསུམ་དུ་མི་འཁོར་བའོ༔ དེ་ལ་མེ་ཏོག་ཁ་དོག་མང་པོ་བཀྲམ་པ་ནི༔ སློབ་མའི་ཕུང་པོ་དང་ཁམས་རྒྱས་པར་
བྱེད་པའོ༔ འདིའི་དུས་ན་བླ་མ་ལ་འབུལ་བའི་མཎྜལ་རང་གི་མདུན་དུ་བཞག་ལ༔ ཅི་འབྱོར་པའི་ཡོན་དང་
བཅས་པས་ཕུལ་ན་རྡོ་རྗེ་འཆང་གི་ཡོན་ཏན་ཐོབ་པའོ༔ འདིའི་དུས་སུ་མཆོད་པའི་ཡོ་བྱད་དཔག་ཏུ་མེད་པ་
བཤམས་པས༔ འདི་དང་ཕ་རོལ་གྱི་འདོད་པའི་དོན་རབ་ཏུ་ཉེ་བར་ཐོབ་པའོ༔ ལས་དང་ཡེ་ཤེས་ཀྱི་མཁའ་
འགྲོ་མ་རྣམས་མཆོད་པའི་ཕྱིར་གཏོར་མ་དང་ཚོགས་བྱས་པས་འདི་ལ་བདེ་སྐྱིད་དང་༔ མ་འོངས་པའི་དུས་
སུ་ཐར་པའི་འབྲས་བུ་ཐོབ་པའོ༔ ངན་པ་བཟང་པོར་འགྱུར་ཞིང་ཕྲིན་ལས་བཞི་ཇི་ལྟར་འདོད་པ་འགྲུབ་པའོ༔
ལས་ཀྱི་བྱེ་བྲག་གང་ལ་འཇུག་ཀྱང་༔ ཁྱད་པར་གྱི་མཆོད་པ་བདུད་རྩི་ལྔ་དང་༔ ཤ་ལྔ་དང་༔ རྨད་དུ་བྱུང་
བའི་གཏོར་མ་ལ་བརྟེན་ནས་ལས་གང་ཡང་འགྲུབ་པར་འགྱུར་རོ༔ དབང་བསྐུར་བའི་སྦྱོར་བ་ཁྱད་པར་ཅན་
218

སྤྲོས་མེད་དབང་གི་སྐོར་སོགས།
ཐོབ༔ འབུ་སྣ་ཚོགས་དང་ཤིང་ཐོག་དང་༔ སྤྱན་གཟིགས་ཁུར་བ་ལ་སོགས་པ་དང་༔ བཏུང་བ་དང་༔ དཀར་
གསུམ་དང་༔ དྲི་ཆུ་དང་ བཟའ་བཏུང་སྣ་ཚོགས་དང་༔ ཁྲོ་བོ་ཁྲོ་མོ་མ་མོ་མཁའ་འགྲོ་དང་༔ ལྷ་དང་ཀླུ་དང་
དཔའ་བོ་དཔའ་མོ་དང་འགྲོ་བ་ཐམས་ཅད་མཆོད་ན༔ འདི་དང་ཕ་རོལ་གྱི་འདོད་པའི་བྱེ་བྲག་སྣ་ཚོགས་པ་
ལ་ལོངས་སྤྱོད་པར་ངེས་སོ༔ འདིའི་དུས་ན་རང་གི་བླ་མ་དང་༔ སློབ་མ་ལ་སོགས་པ་ལ་བཟའ་བཏུང་བྱིན་
གྱིས་བརླབས་ནས་བྱིན་ན་འདི་དང་ཕ་རོལ་གྱི་སྐྱེ་བ་རྣམས་སུ་མུ་གེའི་འཇིགས་པ་དང་བྲལ་བར་འགྱུར་རོ༔
དེ་ལྟར་འགྲོ་བ་དེ་དམིགས་པ་རྣམ་པར་དག་པར་སྟོན་མོའི་ཚུལ་གྱིས་ལོངས་སྤྱོད་བྱའོ༔ དེ་ཡང་རང་གི་
སེམས་སྐྱེ་མེད་དུ་རྟོགས་པར་བྱ་བའི་ཕྱིར་ཀུན་གྱིས་ཡང་ནས་ཡང་དུ་ཨདཀར་པོའི་འཕྲེང་བར་དཀར་ཀྲིག་
གེ་འཁོར་བ་ལ་སེམས་བཞག་ལ་བཟླས་པ་ཨཱབརྗོད་དོ༔ དེ་ཡང་སེམས་འདོད་པའི་ཡོན་ཏན་ལ་མ་ཤོར་
བར་བྱ་བ་ནི་གནད་ཡིན་ནོ༔ ཕྱིར་ཨཱཐལ་བཟླས་པ་གཙོ་ལ་བར་བར་དུ་རང་གི་གསང་མཚན་བརྗོད་དེ༔ སྐྱེ་
མེད་དུ་སྦ་བར་གསོལ་ཞེས་ལེགས་པར་སྦྱར་ལ་བཟླའོ༔ དེ་རང་གི་མགྲིན་པ་ནས་དབྱངས་དང་བཅས་པས༔
རླུང་ལས་དྲངས་པ་དང་གོང་མའི་མིང་དང་སྦྱར་ཏེ༔ འཕྲོ་གཅོད་པའི་དུས་སུ༔ རང་གི་ལུས་ཀྱི་འཁོར་ལོ་
བཞིའི་མདུད་པར་ཡི་གེ་དང་བཅས་པར་གཞུག་པ་ནི་གནད་ཡིན་ནོ༔ དེ་ནས་འོད་གསལ་དུ་བཅུག་སྟེ་དེ་
ཉིད་དུ་གནས་པར་བྱའོ༔ དེ་ཉིད་འོད་གསལ་དུ་ཤེས་ན་ཀཱ་ལིའི་སྦྱོར་བ་ཐུགས་ཀྱི་དགོངས་པ་དང་སྦྱར་བ་
བསྒྱུར་ཞིང་གང་ཏུ་བརྗོད་པ་མཉམ་པ་སློབ་མས་བྱའོ༔ དེ་ཡང་ངག་ཏུ་བརྗོད་པ་ལས་ཨཱསྐྱེ་མེད་གཟུང་ཞེན་
ལས་བཟླས་པས་སྙིང་པོ་ལེན་པར་བྱེད་པའོ༔ རིག་པའི་མེ་ཏོག་བརྗོད་དུ་མེད་པའི་དོན་རིག་པའི་མེ་ཏོག་བླ་
མའི་ཐུགས་ཀྱི་དཀྱིལ་ལ་གཏོར་བས་གཉིས་སུ་མེད་པར་འདྲེས་པ་ལས༔ བླ་མའི་བྱིན་རླབས་དངོས་སུ་
འབྱུང་བའོ༔ དེའི་རྟགས་སུ་སྙིང་བདེ་སངས་པ་ཞིག་ཁྱད་པར་དུ་བྱུང་བ་ནི་བྱིན་རླབས་བྱུང་བའོ༔ དེ་ནས་
ཤར་ཕྱོགས་སུ་སྐུའི་དམ་ཚིག་སྲུང་བར་བྱེད་པའི་གནང་བ་སྦྱིན༔ ལྷོར་གསུང་གི་དམ་ཚིག་སྲུང་བར་བྱེད་
པའི་གནང་བ་སྦྱིན༔ ནུབ་ཏུ་ཐུགས་ཀྱི་དམ་ཚིག་སྲུང་བར་བྱེད་པའི་གནང་བ་སྦྱིན༔ བྱང་ཕྱོགས་སུ་སྐུ་གསུང་
ཐུགས་དབྱེར་མེད་མི་ཕྱེད་པའི་དམ་ཚིག་གི་གནང་བ་སྦྱིན་ནོ༔ དམ་ཉམས་ན་འཆིང་བར་བྱེད་ལ༔ མ་ཉམས་
པར་ལེགས་པར་བསྲུངས་ཤིང་ཐུབ་པས་དམ་པའི་དོན་ངེས་པར་སྟེར་བར་བྱེད་དོ༔ ཡང་དྲིའི་རྣམ་པ་ལྔ་
རྣམས་བྱེ་བྲག་འོ་མ་དང་བསྲེས་ཏེ༔ མེ་ལོང་གི་ནང་དུ་ཐིག་ལེ་ལེགས་པར་སྦྱར་བ་དཔྲལ་བ་དང་༔ མགྲིན་
པ་དང༌༔ སྙིང་ག་གསུམ་དུ་ཐིག་ལེ་བྱས་པ་ནི༔ ཉི་མ་ཟླ་བར་དམིགས་ལ༔ བདེ་བར་གཤེགས་པའི་སྐུ་
219

བི་མ་སྙིང་ཐིག
གསུང་ཐུགས་ལྷའི་གཟུགས་བརྙན་དུ་བསྐྱེད་ལ་ལུས་ངག་ཡིད་གསུམ་སྦྱང་བར་བྱའོ༔ དེ་ནས་འོད་ཀྱི་གོང་
བུ་ཞུ་ནས་སློང་མའི་སྙིང་ལ་བཅུག་ལ༔ དེ་འོད་དུ་ཞུ་བ་ལས་རང་སེམས་བདེ་བར་བཟུང་བས་ལུས་ངག་ཡིད་
གསུམ་ལ་གཡོ་བའི་ཉམས་ཤར་བ་ནི་ཐབས་ཀྱི་ཁྱད་པར་ལས་བྱུང་བའོ༔ དེ་ལས་དང་པོ་མི་རྟག་པ་བསྒོམ་
པ་ལ༔ སློབ་མའི་སེམས་སྦྱང་བ་ནི༔ འཁོར་བ་ལས་བློ་ལྡོག་པའོ༔ དེ་ལྟར་འཁོར་བའི་ཉེས་དམིགས་བཤད་
པས༔ དམ་པའི་ཆོས་ལ་གཟུད་པའི་དགོས་པ་ཡོད་དོ༔ བླ་མ་ལ་གསོལ་བ་བཏབ་པས་བྱིན་རླབས་འཇུག་པ་
དང་༔ སངས་རྒྱས་ཀྱི་ཆེ་བའི་ཡོན་ཏན་ཕུན་སུམ་ཚོགས་པ་དང་༔ ཞིང་ཁམས་དང་ཡོན་ཏན་ལ་སོགས་པས་
དཀོན་ཅོག་ལ་ཡིད་ཆེས་པའི་དགོས་པ་ཡོད༔ དེ་ནས་གནས་ཡིད་དུ་འོང་བར་འབྲས་བུ་མེ་ཏོག་ལ་སོགས་
པས་བརྒྱན་པས་ཉམས་སྐྱེ་བའི་གནས༔ མི་མེད་པའི་ལུང་སྟོང་ངམ༔ དུར་ཁྲོད་ལ་སོགས་པར་ཁྲུས་བྱ་བ་ནི༔
ལུས་ངག་གི་དག་བྱེད་དོ༔ གནས་དེར་མཎྜལ་ཟླུམ་པོ་བྱ་བ་ནི་ཆོས་ཀྱི་དབྱིངས་ཀྱི་རང་བཞིན་མཚོན་པའོ༔
ཁྲུ་དོ་བ་ནི་ཐབས་དང་ཤེས་རབ་ཀྱི་ཁྱད་པར་འཇུག་པའོ༔ རབ་ཏུ་མཉམ་པ་ནི་མུ་མཐའ་དང་བྲལ་བའི་
རྟོགས་སོ༔ དེར་འབྲས་བུ་དང་མེ་ཏོག་སྣ་ཚོགས་དང་༔ རྡུལ་ཚོན་ལྔ་ཡིས་ལེགས་པར་བསྐོར་བ་ནི༔ ཡེ་ཤེས་
ལྔའི་མདངས་སྟོན་པའོ༔ དྲི་ལྔའི་ཚོམ་བུ་ནི༔ ཉམས་ཁྱད་པར་ཅན་སྟོན་པའི་བྱེ་བྲག་གོ༔ བུམ་པ་དམར་པོ་
ཁ་རྒྱན་མགུལ་ཆིངས་དང་བཅས་པ་ནི་དབྱིངས་ཡེ་ཤེས་གཉིས་སུ་མེད་པར་དུས་རྟག་ཏུ་མི་འབྲལ་བར་སྐུ་
གསུམ་གྱི་རྒྱན་འཆར་བའོ༔ རིན་པོ་ཆེའི་བུམ་པ་ཚད་དང་ལྡན་པ་ནི་སྟོང་པ་ཉིད་དབྱིངས་དང་གཅིག་པའོ༔
ནང་དུ་དྲི་ལྔ་དང་འབྲུ་ལྔ་རིན་ཆེན་ལྔ་དང་སྙིང་པོ་ལྔས་སྤྲས་པ་ནི༔ འདོད་པའི་དོན་ཐམས་ཅད་རབ་ཏུ་སྐོང་
བར་བྱེད་པའོ༔ གྲངས་གསུམ་ནི་ལུས་ངག་ཡིད་གསུམ་གྱི་སྒྲིབ་པ་སྦྱོང་བའོ༔ བུམ་པ་ལ་མེ་ལོང་བཞག་པ་ནི༔
ཡེ་ཤེས་རྣམ་པར་དག་པའི་ཐེག་ལེ་ལ་ལོངས་སྤྱོད་པའོ༔ རྨ་བྱས་བརྒྱན་པ་ནི༔ ཐིག་ལེའི་སྒྲོན་མེ་གདངས་སུ་
འའཆར་བར་བྱེད་དོ༔ མན་ཤེལ་བཞག་པ་ནི་མཁས་པའི་ཡོན་ཏན་དྲི་མ་མེད་པའི་ཆོས་ཉིད་དོ༔ དེ་ནས་སློབ་
མས་ཁྲུས་བྱས་ལ་གོས་གསར་པ་དྲི་མ་མེད་པ་གྱོན་པ་ནི༔ མཚན་མའི་དྲི་མ་དང་བྲལ་བར་བྱེད་དོ༔ བླ་མ་ལ་
གསོལ་བ་བཏབ་པས་བྱིན་རླབས་འཇུག་པའི་དགོས་པ་ཡོད་པའོ༔ དེ་ནས་མཎྜལ་ཕུལ་བས༔ འདོད་པའི་
དོན་ཕུན་སུམ་ཚོགས་པར་བྱེད་པའོ༔ ཡིད་ཀྱིས་སྟོང་གསུམ་རིན་པོ་ཆེ་དང་འདོད་ཡོན་ལྔར་སྤྲུལ་ནས་འབུལ་
བ་ནི་སངས་རྒྱས་ཀྱི་ཡོན་ཏན་ངེས་པར་སྟེར་བའོ༔ སློབ་མས་ཐལ་མོ་སྙིང་ཁར་སྦྱར་ནས་འགྲེངས་ཚུགས་སུ་
འདུག་པ་ནི༔ ཆོས་ཀྱི་ས་བོན་འདེབས་པར་བྱེད་པའོ༔ བླ་མའི་ཐུགས་ཀྱི་དལ་དུ་འཇུག་པའི་ཕྱིར༔ མདུན་
320

སྤྲོས་མེད་དབང་གི་སྐོར་སོགས།
ནས་ཚིགས་སུ་བཅད་པས༔ བླ་མའི་ནུས་པ་བདག་ལ་འཇོག་པར་བྱེད་པའོ༔ ཨེ་མ་ཞེས་པ་ཁྱད་པར་གྱི་
གསུང་གིས་སྙིང་ལས་སྐྱེས་པའི་བུ་ཞེས་འབོད་པའོ༔ རྫོགས་པ་ཆེན་པོའི་སྐལ་བ་བཟང་པོའི་རིགས་སུ་ངེས་
པར་བྱའོ་ཞེས་སོ༔ གསང་སྔགས་ཀྱི་སྐལ་བ་བཟང་པོར་བཅུག་པས་ལུས་ངག་ཡིད་གསུམ་སྡིག་པ་བྱང་ནས་
སྐུ་གསུང་ཐུགས་ཡོན་ཏན་ཕྲིན་ལས་སུ་ཆུབ་པར་བྱ་སྟེ་བདག་གཞན་གྱི་དོན་སེམས་དཔའ་ཆེན་པོ་ཞེས་བྱ་
བར་འགྱུར་རོ་ཞེས་པ་ལ་སོགས་པའོ༔ དེ་ལྟར་ལུས་དངོས་པོའི་བདེ་བ་དང་༔ ངག་གསལ་བའི་བདེ་བ་དང་༔
སེམས་སྟོང་པའི་བདེ་བ་ནི་རྟེན་བྱང་ཆུབ་སེམས་དཔའ་ཡིན་པས༔ འདི་ནས་བརྩམས་ཏེ་ཁྱོད་སླར་མ་ལྡོག་
ཅིག་པར་གནང་བ་སྦྱིན་ནོ༔ ད་ནི་བསྲེ་མནན་བྱ་བ་ནི༔ བླ་མའི་ཐུགས་ལ་གཏད་པ་དང་༔ སེམས་ཨཱ་ལི་དང་
ཀཱ་ལིའི་ཕྲེང་བས་ཡོངས་སུ་བསྐོར་བ་བསྒོམ་དུ་གཞུག་གོ༔ 
འདིའི་དུས་སུ་བླ་མས་ཀྱང་༔ ཨཱ་ལི་དང་ཀཱ་ལི་
བརྗོད་པར་བྱའོ༔ བླ་མས་མིག་ཕུགས་ཀྱི་རྩ་གཏེམས་པ་དང་༔ རྣ་བ་གཡས་པའི་མདུན་གྱི་ཤོང་བུ་མཐེབ་
མོས་མནན་པས༔ རྣ་བའི་རླུང་གི་རང་སྒྲ་འགགས་པ་ནི༔ བདེ་བའི་སྣ་འདྲེན་པར་བྱེད་པའོ༔ དེའི་དུས་སུ་
སེམས་དགའ་བའི་གླུ་དང་གར་ཡང་བྱའོ༔ དེ་ནས་དབང་བསྐུར་བ་དངོས་གཞི་ནི༔ སྔོན་དུ་སློབ་དཔོན་གྱི་བྱ་
བ་རྫོགས་ནས༔ གཉིས་པ་སེམས་དབང་བསྐུར་བ་ནི༔ ལུས་ངག་ཡིད་གསུམ་ལས་ཀྱང་ཁྱད་པར་དུ་ངག་ལ་
བསྐུར་བར་བྱའོ༔ ཆས་ནི་གོས་དང་བྲལ་བར༔ གཅེས་བུ་ནི་རིག་པའི་མཚན་མ་དང་བྲལ་བའི་རྟགས་སོ༔
ཁ་ནུབ་ཏུ་གཏད་པ་ནི་ཉོན་མོངས་པ་ཟད་པའི་རྟགས་སོ༔ བླ་མས་ཙན་དན་དང་ག་བུར་དང་བྱང་སེམས་
བསྲེས་པའི་ཐིག་ལེ་སྤྱི་གཙུག་ཏུ་བཏབ་པས་སྐུ་རྡོ་རྗེར་སངས་རྒྱས་སུ་བྱས་པའོ༔ ངག་ཏུ་ཨོ་དྲག་ཤུལ་དང་
བཅས་པ་བཟླས་པས༔ ལུས་ལ་ནུས་པ་འཇོག་པའོ༔ ངག་ལ་དེ་ཉིད་ཀྱི་ཐིག་ལེ་བཏབ་པ་ནི༔ གསུང་རྡོ་རྗེར་
སངས་རྒྱས་སུ་བྱས་པའོ༔ གསུང་གི་ཡི་གེ་ཨཱབཟླས་པས༔ གསུང་གི་ནུས་པ་འཇོག་པའོ༔ སྙིང་གར་ཐིག་ལེ་
བྱས་པས༔ ཐུགས་རྡོ་རྗེ་སངས་རྒྱས་སུ་བྱས་པའོ༔ ཐུགས་ཀྱི་ཡི་གེ་ཧཱུྃ་བཟླས་པས་སེམས་ལ་ནུས་པ་འཇོག་
པའི་གནད་དོ༔ བླ་མ་དང་སློབ་མས་གསུམ་པོ་དྲག་ཏུ་བཟླས་པས་སློབ་མ་གཉིད་ལོག་རྩ་གཏེམས་པ་ནི༔
མཉམ་པའི་དོན་ལ་གནས་པར་བྱེད་པའོ༔ འདིའི་དུས་སུ་སློབ་མའི་ལུས་འཕར་བ་དང་༔ གཡོ་བ་དང་
སེམས་གསལ་བའི་རྟགས་ཀྱིས་དབྱེའོ༔ དེ་ནས་ནུ་མའི་རྩ་གཏེམས་པས༔ བདེ་བའི་ཉམས་རང་བཞིན་དུ་
གནས་པའོ༔ འདིའི་དུས་སུ་སྟོང་པའི་རྒྱས་གདབ་ལ་བསྒོམ་མོ༔ དེ་ནས་བུམ་པ་ལ་བརྟེན་ནས་སྟོང་ཉིད་
བསམ་ངོ་དང་བྲལ་བའི་དབང་བསྟན་པ་ནི༔ བུམ་པ་ནི་སྟོང་པ་ཉིད་ཀྱི་དབྱིངས་ཡིན་ཏེ༔ སློབ་མའི་ལུས་སྟོང་
221

བི་མ་སྙིང་ཐིག
པ་ཉིད་དུ་དམིགས་པའོ༔ དེ་ནི་ཐུན་མོང་དང་ཁྱད་པར་གྱི་འདོད་པ་བསྐང་བའོ༔ བླ་མས་ཆོས་ཐམས་ཅད་དུ་
བརྗོད་དུ་མེད་པའོ༔ ཞེས་ཚིགས་སུ་བཅད་པ་བསྟིམ་ཞིང་བརྗོད་པས་སློབ་མའི་སེམས་ཀྱི་གསལ་གདབ་བོ༔
སློབ་མའི་ངག་ལ་ནུས་པ་བཞག་པའི་ཕྱིར༔ བླ་མས་རྡོ་ རྗེའི་གླུ་ལན་གསུམ་བླངས་པས༔ ཁམས་གསུམ་
འཁོར་བའི་ཞེན་པ་གཅོད་པའོ༔ གཞན་ཡང་རྔ་དང་༔ དུང་དང་༔ ཆ་ལང་དང་༔ དྲིལ་བུ་དང་སྒྲ་དང་སྒྲའི་
ཁྱད་པར་ཅི་ཡོད་པ་རྣམས་ཀྱིས་ལས་མ་དག་པ་རྣམས་སྦྱོང་བའི་རྣ་བའི་བུ་གར་སྒྲ་བསྒྲག་པར་བྱའོ༔ དེས་ནི་
སངས་རྒྱས་ཀྱི་དབྱངས་སུ་ངེས་པར་འགྱུར་བའོ༔ དེ་ནས་དབང་ཐོབ་པར་བྱེད་པའི་རྐྱེན་ཚིགས་སུ་བཅད་
པས་བསྐུར་བར་བསྟན་པ་ནི༔ ངེས་པ་ཁོ་ན་བརྗོད་པའི་ཚིག་འདི་དག་གི་དོན་སྐད་ཅིག་ལ་སྐྱེ་བའི་ཕྱིར་
བརྗོད་པར་བྱའོ༔ ཨེ་ཞེས་པ་ནི་དག་པ་སྐུ་གསུམ་རྫོགས་པའི་གཞི༔ མ་ཞེས་བཅོས་མ་ལས་གྲོལ་བའི་དོན༔
ཧོ་ནི་དག་པ་དབྱིངས་གཅིག་ཏུ་སྡུད་པའི་དོན་ནོ༔ ཚིག་འདི་རྣམས་ཀྱིས་ཡོད་མེད་རྟག་ཆད་སྣང་སྟོང་ཀུན་
མཉམ་ཉིད་དུ་གཅིག་པས༔ སྤང་བླང་ལས་འདས་པའི་ཚིག་དང་ཡི་གེ་སྤྲོས་པ་མེད་པའི་དོན་ཆོས་ཉིད་མངོན་
སུམ་ལ་བརྟེན་ནས༔ ལུས་ངག་ཡིད་གསུམ་གྱི་བདེ་བ་ཁྱད་པར་ཅན་སྐྱེ་བར་བྱེད་པསཿ ཡིད་དཔྱོད་ཚིག་
གིས་ལྟར་མེད་པས༔ ཀུན་གྱིས་རྟོགས་པར་དཀའ་ཞིང་བསམ་ཡུལ་མ་རྙེད་པས་དྲན་བསམ་འདས་པ་དེ་ཉིད་
རྟོག་པ་ཐ་དད་པ་ལས་འདས་པས་བརྗོད་དུ་མེད་པའི་ཆོས་དེ་ངོ་མཚར་བས་ན༔ རང་གི་ཆེ་བ་ཅན་ཅེས་བྱའོ༔
དེ་ལྟར་ངོ་མཚར་གྱི་ཚིག་བརྒྱད་ཀྱིས་རྣམ་པར་ཤེས་པའི་ཚོགས་བརྒྱད་ཀྱི་རྟེན་དང་སྒོ་དག་པར་བྱ་སྟེ༔ ཆོས་
ཉིད་ལ་བརྒྱད་སྦྱོར་བའོ༔ དེ་ལ་ངེས་ཤེས་སྐྱེས་ན་ཆོས་རྣམས་ལ་སྤྲོས་པ་མེད་པའི་དབང་ཐོབ་པར་འགྱུར་རོ༔
དེ་ནས་འཁོར་བའི་གཡང་ས་བཀུར་བས༔ འཇུག་པར་བྱེད་པའི་ཚིག་གི་བརྡའ་ངེས་པར་བསྟན་པ་ནི༔ གོང་
གི་ངོ་མཚར་བརྒྱད་ཀྱི་ཚིག་གིས༔ སེམས་ཀྱི་སྤྲོས་པ་མེད་པའི་དབང་༔ བླ་མའི་གསུང་གསལ་ཞིང་སྙན་པས་
སྨིན་པར་བྱས་པས་སློབ་མ་ལ་ངེས་ཤེས་འཇོག་པར་བྱེད་པའོ༔ དེ་ལ་ཤེས་པ་རྙེད་ན་དཔེ་ཡིས་ངོ་སྤྲད་པས་
མཚོན་ཏེ༔ ངོ་སྤྲད་པའི་ཆོས་ཀྱང་དེ་བཞིན་དུ་བསྟན་ནོ༔ འཇིག་རྟེན་གྱི་འདོད་པ་ལས་བློ་ལྡོག་པའི་ཕྱིར་ནང་
འཁོར་བ་མི་རྟག་པ་དང་༔ སྡུག་བསྔལ་བ་དང་༔ རྐྱེན་སྣ་ཚོགས་པ་འཁོར་བའི་ལས་དང་༔ འབྲས་བུར་གྱུར་
པའི་དཔེ་ནམ་ཟླ་དུས་ཚོད་དང་༔ སྣང་བ་འགྱུར་བ་དང་འཆི་བ་མི་རྟག་པ་བསམ་པ་དང་ ཕྱིའི་རྩི་ཤིང་
ནགས་ཚལ་གྱིས་ཀྱང་མཚོན་པར་བྱེད་པའོ༔ དེ་ལྟར་དཔེ་དུ་མས་མཚོན་ལ་འཇིགས་པའི་གཡང་ས་བཀུར་ཏེ༔
དེ་ནས་ཆོས་ཉིད་ཀྱི་ཚིག་དང་ཡི་གེས་སྒྲོ་མ་བཏགས་མིང་གི་རྣམ་གྲངས་སུ་མ་སོང་བར༔ བློ་ཡིས་འགྱུར་
222

སྤྲོས་མེད་དབང་གི་སྐོར་སོགས།
བས་མ་སྤྲོས་པས༔ བརྗོད་པའི་སྒྲ་ལ་མ་བརྟེན་པ༔ ཐམས་ཅད་ཡིན་ཐོག་ཏུ་གནས་པའི་དོན་ལ༔ སེམས་སྐྱེ་
བ་མེད་པ་ལས་འགགས་པ་མེད་པས་འགག་མེད་དུ་གྲོལ་བའི་གནད་ལ་མཁས་པས་སློབ་མ་གཞུག་པ་ནི་
ཐབས་ཀྱི་འཇུག་པ་ཁྱད་པར་ཅན་ཉིད་དོ༔ དེས་ན་དོན་ཅིག་ཅར་འཇུག་པ་ནི༔ གནད་ལུས་དང་བསྟུན་པས༔
འཁོར་བ་ལས་གྲོལ་བའི་བརྡ་ཡིསཿ ལུས་ངག་ཡིད་གསུམ་གྱི་བདེ་བ་བཙན་ཐབས་བསྐྱེད་པས་སེམས་
བསྐུལ་བ་ནི༔ ཀྱེ་བུ་གཅིག་ཆོས་འཁོར་བ་དང་འདས་པའི་སྤྱི་དང་རང་གི་དང་གཉིས་རྣམས་སྟོང་པ་ཉིད་ཡིན་
པས་འདི་ལ་སྒྲོས་གདགས་སུ་མེད་དོ༔ དེ་ལ་རང་གནས་ཤིང་གཞན་ཡང་བརྟེན་པ་ཡིན་ནོ༔ སངས་རྒྱས་
གཞན་ནས་མ་འཚོལ་ཅིག་བུ༔ དེ་ལ་གང་ཟག་དང་ཆོས་ཀྱི་བདག་མེད་ཤེས་ནས༔ ལས་དང་བག་ཆགས་ཅི་
རུང་ཡང་དག་པར་འགྱུར་རོ༔ ཕྱི་ས་ཆུ་མེ་རླུང་གི་དངོས་པོ་དང་༔ ནང་ཕུང་ཁམས་དང་༔ སྐྱེ་མཆེད་ཀྱི་དངོས་
པོ་རང་རྒྱུད་དུ་བཟུང་ནས༔ འཁོར་བའི་ཁ་བརྒྱུད་པས༔ དངོས་མེད་ཡེ་ཤེས་ཟང་ཐལ་དུ་ཤེས་པར་གྱིས་ཤིག༔
དེ་ལྟར་མ་ཤེས་ན་ཚིག་དང་མཚན་མར་འཛིན་པ་ནི་འཁྲུལ་པ་ཡིན་ནོ་ཞེས་པ་ལ་སོགས་པས་བསྟན་པར་བྱའོ༔
ཡང་རྣལ་འབྱོར་པས་ཡེ་ནས་ལས་དང་ཉོན་མོངས་པ་སངས་ནས་མཁྱེན་པའི་ཡེ་ཤེས་སུ་རྒྱས་པ་ཡིན་ལ༔
ངན་སོང་ལ་སོགས་པ་འཇིགས་པའི་བློ་བྱུང་བ་ནོར་བ་ཁྱོད་རེ་འཁྲུལ༔ དོན་གྱི་མ་འཁྲུལ་པའི་ཡེ་ཤེས་ངོས་
ཟིན་པར་གྱིས་ཤིག་པའོ༔ དེ་ནས་གཞན་ལས་གྲོལ་ཆོས་འདི་ལ་ལོངས་སྤྱོད་ཅིག་པ་ལ་སོགས་པའོ༔ ཡང་
ཐེག་པ་རིམ་པ་དགུ་ཡང་༔ རང་ལས་ཤར་ཅིང་རང་སྣང་བར་འདོད་པའི་བྱེ་བྲག་ལ་ཡང་དག་པར་ཆོས་ཉིད་
ལ་འདུས་པ་ལས༔ ཉན་ཐོས་ལ་སོགས་པ་སོ་སོའི་ལྟ་བ་འདོད་པའི་གཞུང་འཛིན་པ་ཡོངས་རེ་འཁྲུལ༔ ཞེས་
ངེས་པ་ཁྱད་པར་དུ་འཇུག་པའི་ཐབས་སོ༔ དེ་ལྟར་ཚིག་གིས་སློབ་མའི་སྤྲོ་བ་བསྐྱེད་པར་བྱའོ༔ དེ་ནས་བར་
ཆད་ཞི་བ་དང་༔ སློབ་མའི་ཚོགས་བསྐྱེད་པར་བྱ་བའི་ཕྱིར༔ མཁའ་འགྲོ་མ་རྣམས་ལ་ཚོགས་དང་གཏོར་
མས་མཉེས་པར་བྱ་བ་ནི༔ དེ་ཡང་མཁའ་དབྱིངས༔ འགྲོ་བ་ཡེ་ཤེས༔ མ་ཆོས་ཉིད་རྣམས་ནི་རིགས་བཞི་
དང་༔ འཇིག་རྟེན་པ་དང་༔ འདས་པ་དང་༔ དབང་བསྐུར་བའི་མཁའ་འགྲོ་མ་རྣམས་མཉེས་པར་བྱས་ན༔
ཐམས་ཅད་མཁྱེན་པ་ཐོབ་པ་དང་༔ བསམ་པ་རྫོགས་པ་དང་ ཕྱི་མ་ལ་སངས་རྒྱས་ཀྱི་ཞིང་ཡོངས་སུ་དག་
པར་འཇུག་པར་འགྱུར་རོ༔ དེ་ནས་བླ་མ་ལ་ཡོན་དབུལ་བ་ནི༔ ཟང་ཟིང་གིས་མཉེས་ན་ལོངས་སྤྱོད་ཕུན་
སུམ་ཚོགས་པ་ཐོབ༔ རིན་པོ་ཆེ་ཕུལ་ན་འདི་ཉིད་ལ་ལོངས་སྤྱོད་དང་བྱང་ཆུབ་ཀྱི་ལམ་ཉེ༔ 
བུ་དང་ཆུང་མ་
དང་རང་གི་ལུས་ཕུལ་ན་ཆོས་ལ་མཁས་པ་དང་༔ མཁའ་འགྲོ་འདུ་ཞིང་མཐུ་རྩལ་ལྡན་ནོ༔ དབང་རྫོགས་པ་
223

བི་མ་སྙིང་ཐིག
དང་དགའ་སྟོན་བྱས་ན༔ ཕ་རོལ་ཏུ་བརྙེས་པ་དང་༔ བསོད་ནམས་ནམ་མཁའ་དང་མཉམ་མོ༔ སྤྲོས་མེད་
དབང་གི་ཏི་ཀ མཁས་པ་བི་མ་ལས་མཛད་པ་རྫོགས་སོ༔ རྒྱ་རྒྱ་རྒྱ༔ ༔
༄༅༔ དབང་བསྐུར་རིམ་པར་འཇུག་པའི་དུས་བཤད་པ་བཞུགས་སོ༔ ཁ་ཐཾ༔ མན་ངག་ང་དྲུག་པ༔ ༔ ད་ནི་དབང་
བསྐུར་འཇུག་དུས་བཤདེ༔ སྤྲོས་བཅས་དག་གི་དབང་བསྐུར་ནི༔ བྱི་བ་འབྲུག་དང་རྟ་དང་ཕག ཁྱད་པར་
ལོ་ནི་བཞི་དག་ལ༔ དབང་བསྐུར་ཆོ་ག་འགྲུབ་པ་ཡིན༔ ཟླ་བ་ར་བ་བཞི་དག་ལ༔ དུས་རྫོགས་འབྲས་བུ་
འབྱིན་ཕྱིར་འགྲུབ༔ ཚེས་གྲངས་ཡར་གྱི་གཅིག་ནས་ནི༔ ཟླ་བ་ཟད་པའི་མཚམས་སུ་གདོན༔ བསྐུར་དུས་
ཉིན་ཕྱེད་ནམ་གུང་ངོ་༔ རྣལ་འབྱོར་ལུས་ཀྱི་བྱེ་བྲག་གིས༔ སོ་སོའི་འབྱུང་བའི་ལོ་ལ་སྦྱར༔ དབང་བསྐུར་ཆོ་
ག་ཤིས་པར་འགྱུར༔ འདི་དུས་སློབ་མ་དམ་ཚིག་ཅན༔ འབྱུང་བའི་ལུས་རྣམས་མཐུན་པ་ནི༔ གྲངས་ལ་ཚད་
དུ་གཟུང་དུ་མེད༔ བརྒྱ་འམ་ལྔ་བཅུ་ལ་སོགས་པའི༔ འབྱུང་ལས་མཐུན་ན་འགལ་བ་མེད༔ གལ་ཏེ་ཆོ་ག་ལ་
ཞུགས་ཚེ མར་མེ་མདངས་དང་མི་ལྡན་ན༔ དམ་ཚིག་བསྐང་བའི་ཆོ་ག་བྱ༔ སྨེ་བ་མེད་ན་དངོས་གྲུབ་ནི༔
ཡང་ནས་ཡང་དུ་བླང་བར་བྱའོ༔ དོན་མེད་ཤི་ན་བར་ཆད་འབྱུང་༔ དབང་ཆོག་རྔུབ་ལ་དྲག་ཏུ་འབད༔ དེ་ཚེ་
འདུས་པའི་མཆེད་ལྕམ་ལ༔ ལུས་ལ་ནད་ནི་བྱུང་བ་ན༔ ཕྱག་དང་སྐོར་བ་དག་བྱའོ༔ ངག་ལ་བསླབ་ཅོལ་སུ་
ལ་བྱུང་༔ བསམ་སྟེ་ཡི་གེ་བརྒྱ་པ་འདོན༔ སེམས་ནི་རྟོག་གམ་དྲན་ཉམས་ན༔ བསྐྱེད་དང་རྫོགས་པའི་རིམ་
ལ་འཇུག༔ གལ་ཏེ་བྱང་བའི་རྟགས་བྱུང་ན༔ གདོད་ཀྱིས་དབང་བསྐུར་ཆོ་ག་འབད༔ གལ་ཏེ་སྒྲུབ་པའི་རྫས་
འཕེལ་ན༔ དངོས་གྲུབ་རབ་མཆོག་ཐོབ་པས་ན༔ མཉམ་པའི་དོན་ལ་མོས་པར་བྱ༔ དབང་བསྐུར་ཆོ་ག་ལ་
ཞུགས་ནས༔ རྟོག་ཏུ་མཚན་མ་བཟང་མཐོང་ན༔ ཐུན་མོང་དངོས་གྲུབ་དེ་ཡིས་འགྲུབ༔ ཉམས་དང་ཤེས་པར་
ལྡན་ན་ཡང་༔ འདིས་ཀྱང་དགའ་བདེ་ཉིད་ལ་སྤྱོད༔ བླ་མ་ཉིད་ལ་མཆོག་ཏུ་ཡང་༔ མོས་པ་བཟང་པོ་སུས་
སྐྱེས་པ༔ འདིས་ཀྱང་ཕྱག་རྒྱ་མཆོག་ལ་སྦྱོར༔ བདག་ཉིད་ལུས་ངག་བདེ་མཐོང་ན༔ འདིས་ནི་སངས་རྒྱས་
ཞིང་དག་གོ༔ སྤྲོས་བཅས་དབང་གི་དུས་དང་ཡང་༔ མཚན་མ་དག་ནི་ལེགས་བཤད་དོ༔ ད་ནི་སྤྲོས་པ་མེད་
པ་ཡི༔ དུས་དང་མཚན་མ་ཉེར་བསྟན་བྱ༔ འདི་ལ་ལོ་ཡི་བྱེ་བྲག་མེད༔ གང་ལ་ཡང་ནི་ཤེས་པའོ༔ ཕྱི་དུས་
དབྱར་དང་དགུན་ལ་བཟང་༔ ཚེས་གྲངས་ཡར་གྱི་ངོ་ལའོ༔ བསྐུར་དུས་ཐོ་རངས་སྒྲ་སྤངས་པའོ༔ འདི་ལ་
དད་ལྡན་ལྔ་དང་དྲུག༔ བདུན་ལས་མང་ན་དོན་མི་འགྲུབ༔ དེ་ལྟར་དད་དང་ལྡན་པའི་བུ༔ སེམས་ཀྱི་ལས་སུ་
དགེ་ལྡན་ལ༔ ངག་གི་བླ་མའི་བསྟོད་ལྡན་པ༔ དེ་ལྟ་བུ་ལ་དབང་བསྐུར་ཚེ༔ ལུས་ནི་བདེ་བ་མ་ཡིན་ན༔
༡24

སྤྲོས་མེད་དབང་གི་སྐོར་སོགས།
ལུས་སྡིག་ཕྱི་ནས་བཤགས་པ་བྱ༔ དེ་བཞིན་ངག་དང་སེམས་ལ་ཡང་༔ སྡིག་པ་བཤགས་པའི་ལས་བརྩམ་མོ༔
སྤྲོས་པ་མེད་པའི་དབང་བསྐུར་གྱི༔ དུས་དང་མཚན་མ་བཤད་པའོ༔ ད་ནི་ཤིན་ཏུ་སྤྲོས་པ་མེད༔ མཆོག་ཏུ་
གསང་བའི་དབང་བསྐུར་གྱི༔ དུས་དང་མཚན་མ་བཤད་པར་བྱའོ༔ དེང་སང་ལོ་ཡི་བྱེ་བྲག་མིན༔ རང་
འབད་ཉིད་དུ་བྱས་པས་འགྲུབ༔ ཕྱིས་དུས་ས་བོན་འཇུག་པའི་དུས༔ བྱང་ཆུབ་ས་བོན་བརྟག་པའི་ཕྱིར༔
འདི་ཡི་དུས་སུ་དབང་བསྐུར་ན༔ རང་བྱུང་ས་བོན་འཕེལ་བར་བཤད༔ འབྲུ་དང་འབྲས་བུ་སྡུད་དུས་སུ༔
ཤིན་ཏུ་སྤྲོས་མེད་དབང་བསྐུར་ན༔ ཡེ་ཤེས་འབྲས་བུ་རྫོགས་པའི་ཕྱིར༔ སྐུ་གསུམ་ས་ལ་ངེས་པར་འགྲོ༔
ནང་དུས་ཡར་ངོའི་འཕེལ་དུས་ལ༔ ཚེས་གྲངས་མར་འགྲིབ་སྤངས་པ་ཡིས༔ ཉམས་མྱོང་བརྟན་པར་བྱ་བའི་
ཕྱིར༔ ཉམས་དང་བྱིན་རླབས་གོང་དུ་འཕེལ༔ བསྐུར་དུས་ཉི་མ་རྩེ་ཤར་ལ༔ རང་བྱུང་ཡེ་ཤེས་ཤར་དོན་དུའོ༔
ཡང་ན་མར་གྱི་ཟད་མཚམས་སུ༔ རྟོག་པ་ཟད་པའི་དོན་དུ་བྱའོ༔ སྐལ་ལྡན་གཅིག་གམ་ཡང་ན་གཉིས
གསུམ་ལས་མང་ན་དོན་མི་འགྲུབ༔ འདི་དུས་སོ་སོའི་ཕྱོགས་བཟུང་སྟེ༔ ལུས་ཀྱི་དུས་ན་ནམ་མཁའ་ལ༔
སྤྲིན་དང་ཁུ་རླངས་ཁ་ཆར་དང་༔ རླུང་ལ་སོགས་པའི་སྒྲ་དག་དང་༔ གཡུལ་ཉེས་དགྲ་དང་ཆོམ་རྐུན་དང་༔
མི་སྡུག་པ་ ཡི་གཟུགས་བྱུང་ན༔ ལུས་ཀྱི་རྟོག་པ་ཆེ་བས་ན༔ ཕྱི་ནས་དབང་བསྐུར་བྱས་ན་ནི༔ བླ་མའི་
གདམས་པ་མ་བསྟན་པར༔ བདེ་བར་གཤེགས་པའི་སྐུ་གཟུགས་སམ༔ རང་གི་བླ་མའི་གཟིམས་ཁང་ལ༔
བསྐོར་བ་འབུམ་ཕྲག་དྲུག་དག་གམ ཕྱག་ཀྱང་འབུམ་ཕྲག་གཅིག་ཏུ་བྱ༔ དེ་དུས་མཚན་མའི་ཁྱད་པར་ནི
ཐོག་མར་ཡོད་ལ་ཐ་མ་བར༔ ངེས་པའི་མཚན་མའི་གཟུགས་དག་ནསཿ ལུས་ཀྱི་སྤྱོད་པ་འབྱོངས་པས་ན༔
ཕྱིས་ན་འབད་པ་བྱ་མི་དགོས༔ གལ་ཏེ་ཐ་མ་དག་བྱུང་ན༔ ལུས་ཀྱི་ཡོངས་སུ་ཚར་མ་གཅོད༔ ཕྱི་ནས་བསྐྱར་
ལ་སྤྱོད་པ་བརྩམ༔ བསྐྱར་ཀྱང་སྡིག་པ་མ་དག་ན༔ ལྷ་ཡི་སྐུ་ནི་སྟོང་ཕྲག་བསྒོམ༔ དེ་ནས་བླ་མའི་མན་ངག་ནི༔
རིམ་པ་དག་ལ་བསླབ་པར་བྱའོ༔ ངག་གི་དུས་ནའང་དེ་བཞིན་དུ༔ རྣལ་འབྱོར་ལྡན་པས་ཤེས་པར་བྱའོ༔
འདི་དག་ཐོག་མ་མེད་ལ་རང་བྱུང་ནས༔ བཤགས་པའི་ལས་ནི་ཡིག་བརྒྱ་འབུམ་ཕྲག་གཅིག འབད་དང་
བཅས་ཏེ་བཟླས་པར་བྱའོ༔ གལ་ཏེ་ཐ་མར་བྱུང་བ་ན༔ གསང་སྔགས་རྒྱུད་ནི་རང་ལོའི་གྲངསཿ བརྒྱ་ནི་རྩ་
བརྒྱད་བརྗོད་པར་བྱའོ༔ ཐོག་མཐའ་བར་མེད་དུས་རྣམས་སུ༔ གལ་ཏེ་མཚན་མའི་རྟགས་ངན་ན༔ རྒྱུད་
ཀློག་པ་དང་སྔགས་བཟླས་དང་༔ བླ་མ་ཡི་དམ་ལྷ་དག་གི༔ བསྟོད་ཚིག་སྣ་ཚོགས་བརྗོད་པ་དང་༔ ཨཱ་ལི་ཀཱ་
ལིའི་ཡི་གེའི་སྒྲ༔ སོ་སོའི་རྐྱང་པར་བརྗོད་པ་དང་༔ ཧཱུཾ་དང་ཕཊདང་ཨཱ་དང་ནི༔ སྦྲེལ་བ་སྣ་ཚོགས་བརྗོད་པ་
225

བི་མ་སྙིང་ཐིག
ལཿ ཟླ་བ་བདུན་དུ་འབད་པར་བྱའོ༔ དེ་ནས་གདམས་པའི་གནས་སུ་བྱའོ༔ སེམས་ལ་ཐོག་མར་གང་བྱུང་ན༔
ཡི་དམ་ལྷ་ཡི་ཏིང་ངེ་འཛིན༔ ཉི་མ་གསུམ་དུ་བསྒོམ་པར་བྱའོ༔ གལ་ཏེ་གང་དུ་བྱུང་བ་ན༔ སྔགས་ཀྱི་འོད་
ཟེར་འཕྲོ་འདུ་ལཿ ཉི་མ་བདུན་དུ་འབད་པར་བྱའོ༔ ཐ་མར་བྱུང་ན་ཡི་གེ་ཡི༔ འཕྲོ་འདུ་དག་ནི་བསྒོམ་པ་ལ༔
ཉི་མ་བཅུ་ཡི་བར་དུ་འབད༔ ཐོག་མ་བར་མཐའ་ཀུན་བྱུང་ན༔ རྫོགས་པའི་རིམ་པ་བསྒོམ་པའམ༔ ངག་ལས་
བྱུང་བའི་བསམ་གཏན་ལ༔ བསྒོམ་པ་ཟླ་བ་དྲུག་ཏུ་འབད་པར་བྱའོ༔ གལ་ཏེ་ལུས་ངག་སེམས་ཀྱིས་ཀྱང་༔
སྤྱོད་པ་སོ་སོའི་དུས་རྣམས་སུའང་༔ ནམ་མཁའ་སྔོ་སངས་སྤྲིན་དང་བྲལ༔ རླུང་དང་སེར་བུའི་སྒྲ་མེད་པ༔
འཇམ་ཞིང་འཇམ་པ་དག་བྱུང་ན༔ སྡིག་པ་དག་ནི་སྦྱང་མི་དགོས༔ གལ་ཏེ་ཐོག་མ་ཡོད་པ་ལ༔ སོ་སོའི་ཐ་
མར་དག་ན་ཡང་༔ འདིས་ནི་སྡིག་པ་སྦྱངས་པས་ན༔ བཤགས་པའི་ཆོ་ག་མི་དགོས་སོ༔ དེ་བཞིན་ལུས་ངག་
སེམས་དག་གི༔ སོ་སོའི་ངོས་བཟུང་མཁས་པས་བརྟག༔ དེས་ནི་ཤིན་ཏུ་སྤྲོས་པ་མེད༔ དབང་བསྐུར་བ་ཡི་
དུ་དང་ཡང་༔ མཚན་མ་བརྟག་པ་བཤད་པའོ༔ རེ་ཞིག་དབང་ཐོབ་མཚན་མ་ནི༔ རིག་པའི་མེ་ཏོག་གཏོར་
དུས་སུ༔ ལུས་ནི་གཡོ་དང་དྲག་ཏུ་འཕར༔ ལུས་ལ་བྱུང་ན་ལུས་ཀྱིས་ཐོབ༔ ངག་ནི་སྒྲ་སྐད་སྣ་ཚོགས་པས༔
འབྱིན་ཅིང་ཆོས་རྣམས་སྨྲ་བ་དང་༔ ངོ་མཚར་ཚིག་རྣམས་བརྗོད་པ་ནི༔ དེ་བཞིན་དུའང་ངག་གིས་ཐོབ༔
སེམས་ལ་ཏིང་འཛིན་འབབ་པ་དང་༔ ཡེངས་ཤིང་དྲན་པ་ཉམས་པ་ན༔ སེམས་ཀྱི་དབང་བསྐུར་ཐོབ་པའོ
གལ་ཏེ་ལུས་ཀྱིས་ཐོབ་ན་ནི༔ སྤྲུལ་པའི་སྐུ་ཉིད་འདི་ཡིས་ཐོབ༔ དེ་བཞིན་ངག་ལ་ལོངས་སྐུའོ༔ སེམས་ནི་
ཆོས་སྐུའི་ཞིང་དུ་འགྲོ༔ ཤིན་ཏུ་སྤྲོས་མེད་དུས་མཚན་བཤད༔ རབ་ཏུ་སྤྲོས་པ་མེད་པ་ཡིས༔ དུས་དང་མཚན་
མ་ངེས་བསྟན་བྱའོ༔ ཕྱི་དུས་འབྲས་བུ་སྨིན་པའམ༔ འབྲུ་རྣམས་བསྡུ་བའི་དུས་ལ་གཏད༔ རང་སྣང་འབྲས་
བུ་གྲོལ་ཕྱིར་ རོ༔ ནང་དུས་ཡར་ངོའི་ཚེས་གཅིག་གམ༔ ཡང་ན་ཟད་པའི་ཚེས་ལ་གཏད༔ ཐིག་ལེ་ཉག་
གཅིག་རྟོགས་ནས་ནི༔ ལས་དང་བག་ཆགས་ཟད་ཕྱིར་རོ༔ སྐལ་ལྡན་གཅིག་ལས་མང་ན་ཡང་༔ རྣལ་འབྱོར་
པ་ཡིས་དོན་མི་འགྲུབ༔ དད་ལྡན་ཡིད་དུ་འོང་བའི་བུ༔ སྐལ་བ་ཡོད་པ་གཅིག་ལ་བསྐུར༔ གཉིས་ཀ་རྫོགས་
པའི་སངས་རྒྱས་ལ༔ གདོན་མི་ཟ་བར་འགྱུར་བར་ངེས༔ བསྐུར་དུས་ཉི་མ་རྩེ་ཤར་ལཿ སོ་སོའི་ཚིག་གིས་
ངེས་གསལ་བས༔ རང་བཞིན་དག་པའི་གཞི་མཐོང་བའོ༔ འདི་ལ་མཚན་མ་ཅི་བྱུང་ཡང་༔ སྡིག་པ་སྦྱོང་བའི་
ཆོ་ག་མེད༔ གོང་དུ་ཐད་ཀར་སྦྱང་བའི་ཕྱིར༔ གལ་ཏེ་སྤྲིན་མེད་ནམ་དངས་ན༔ ཆོས་ཀྱི་སྐུ་ཡི་ཞིང་ལ་སྤྱོད༔
སྣ་ཚོགས་འོད་ཀྱི་གདངས་ཤར་ན༔ འདི་ནི་ལོངས་སྐུའི་ཞིང་དུའོ༔ སྣ་ཚོགས་སྒྲ་རྣམས་གྲགས་པ་ན༔ སྤྲུལ་
226

སྤྲོས་མེད་དབང་གི་སྐོར་སོགས།
སྐུའི་ཞིང་དུ་དབུགས་འབྱིན་ནོ༔ གལ་ཏེ་སྐལ་དང་ལྡན་པ་ཞིག༔ 
འདི་དུས་ལུས་གནད་མཁས་པ་དང་༔ང
དེ་ལས་གཡོ་བ་མེད་པ་ན༔ ལོ་བདུན་གྱིས་ནི་ཟད་སར་ཕྱིན༔ ངག་གི་བརྗོད་པ་སྟོར་གྱུར་ན༔ འདིས་ནི་ཟླ་
བ་ཉེར་གཅིག་ནས༔ ཆོས་ཉིད་ཟད་པའི་ས་ལ་ཕྱིན༔ སེམས་ལ་མཁས་ཤིང་རླུང་སྟོངས་ན༔ ཟླ་བ་བདུན་ན་
སྐལ་ལྡན་འདི༔ སྣང་བ་ཐམས་ཅད་ཟད་པར་འགྱུར༔ གལ་ཏེ་བློ་རྩལ་རབ་རྣམས་ལ༔ དང་པོ་སྤྲོས་བཅས་
བརྩམས་ནས་ནི༔ བར་མ་ཆད་པར་རིམ་གྱིས་ཀྱང་༔ དབང་དག་རྫོགས་པར་བྱེད་པའི་ལུགས༔ མཆོག་ཏུ་
གྱུར་པ་རྣམས་ལ་སྟེ༔ འདི་ནི་རབ་ཏུ་དཀོན་པས་ན༔ ཞག་དང་ཟླ་བ་ལོ་ཡི་བར༔ རང་གི་ཉམས་དང་སྦྱར་ལ་
ནི༔ དབང་བཞི་དག་ནི་རྫོགས་པར་བསྐུར༔ གལ་ཏེ་དབང་བཞི་མ་རྫོགས་ན༔ ཤིན་ཏུ་སྤྲོས་པ་མེད་པའི་
དབང་༔ ཟབ་མོའི་ཆ་ཤས་རྟོགས་ཡུལ་ཉིད༔ འདི་ཉིད་བསྐུར་བས་དབང་ཐོབ་བོ༔ སློབ་མའི་མཚན་ཉིད་
རབ་བརྟགས་ལ༔ གཉིས་དང་གསུམ་ལ་སོགས་པ་ནི༔ སློབ་མའི་འབྱོར་པའི་ཚོད་དང་སྦྱར༔ བླ་མ་རང་གི་
ཉམས་མྱོང་གིས༔ ཁྱད་པར་དུས་ན་མཆོག་ངེས་བཤད༔ བུ་ལ་ནུས་པ་འཇུག་དོན་དུའོ༔ ཞེས་དབང་རྣམ་
པར་བཀོད་པའི་ཕྲ་ཏིག༔ དབང་གི་རིམ་པ་རྣམ་པར་ཕྱེ་བ་ལས༔ རྣམ་པར་དག་པ་གསལ་བའི་དུམ་བུ་རིམ་
པར་འཇུག་པའི་ཐབས་བསྟན་པ་སྟེ་གཉིས་པ་རྫོགས་སོ༔
༄༅༔ ཤིན་ཏུ་སྤྲོས་མེད་ཀྱི་དབང་འཁོར་འདས་རུ་ཤན་དབྱེ་བའི་ལག་ལེན་བྲ་ཁྲིད་བཞུགས་སོ༔ མན་ངག་ང་དྲུག་པ།
༈ བླ་མ་དམ་པ་རྣམས་ལ་ཕྱག་འཚལ་ལོ༔ ཤིན་ཏུ་སྤྲོས་པ་མེད་པའི་དབང་འཁོར་འདས་རུ་ཤན་འབྱེད་པའི་
སྤྱོད་པའི་ལག་ལེན་བསྟན་པར་བྱའོ༔ སློབ་མ་དེ་དུར་ཁྲོད་དུ་སྤྱོད་པ་ལ་འགྲོ་བའི་དུས་སུ༔ སློབ་མ་ལུས་
གཅེར་བུར་འགྲེང་ཚུགས་སུ་ལངས་ལ༔ ཐལ་མོ་སྙིང་ཁར་སྦྱར་ལཿ བླ་མས་ཡི་གེ་བརྒྱད་ཀྱི་གོ་བགོ་བ་ནི༔
བླ་མས་བརྡ་སྤྲོད་པ་སློབ་མའི་ལུས་ལ་འདི་ཚོ་བསྒོམ་དུ་གཞུག་གོ༔ 
དང་པོ་སྙིང་ཁར་ཧཱུཾ་སྔོ་སྐྱ་གཅིག་བསྒོམ་
དུ་གཞུག་གོ༔ སྤྱི་བོར་ལཾ་སེར་པོ༔ རྐང་མཐིལ་དུ་ཡཾ་ལྗང་གུ༔ ལྟེ་བར་རཾ་དམར་པོ༔ མགྲིན་པར་ཁཾ་དུད་ཁ༔
དཔྲལ་བར་ཨེ་མཐིང་ག ལྐོག་མར་སུ་སེར་པོ༔ ནུ་མ་གཉིས་ལ་ཧ་དཀར་པོ༔ སྙིང་ཀར་ཕཊ་ནག་པོ་རྣམས་
བསྒོམས༔ དེ་ནས་གཏོར་མ་གཅིག་ ཁྱེར་ལ་ངག་ཏུ་ཕཊ་དྲག་པོ་བརྗོད་ཅིང་༔ རང་གི་གནས་དེར་དེ་ན་
གནས་པའི་ལྷ་དང་ཀླུ་དང་གནོད་སྦྱིན་དང་མཁའ་འགྲོ་མ་དང་ཆོས་སྐྱོང་ལ་གཏོར་མ་བྱིན་ལ༔ བདག་ལུང་
བ་འདི་རུ་འཁོར་འདས་རུ་ཤན་འབྱེད་པའི་སྤྱོད་པ་ཞག་ 
གསུམ་བྱེད་པས༔ དེ་མ་ཐོན་གྱི་བར་དུ་བར་
དུ་གཅོད་པ་མ་བཏང་ཞིག༔ ཅེས་མཁའ་འགྲོ་ཆོས་སྐྱོང་ལ་བཀའ་བསྒོ་བར་བྱའོ༔ དེ་ནས་ལུས་ཀྱི་སྤྱོད་པ་
221

བི་མ་སྙིང་ཐིག
བརྩམ་པར་བྱའོ༔
དེའི་དུས་སུ་རྟག་ཏུ་བླ་མ་ལ་གུས་པར་བྱའོ༔ འགྲོ་བ་དང་༔ རྒྱུག་པ་དང་ ཉལ་བ་དང་༔ བསྒྱུར་ནས་འགྲོ་
བ་དང་༔ མཆོངས་པ་དང་༔ ལུས་བསིག་པ་དང་༔ བྲོ་འཁྲབ་པ་དང་༔ རྐང་པ་གཅིག་དང་ལག་པ་གཅིག་ས་
ལ་བཙུགས་ཏེ་འགྲོ་བ་དང་༔ འབུ་སྲིན་གྱི་འགྲོས་སུ་བྱ་བ་དང་༔ སྤྱི་འགྲེང་བྱ་བ་དང་༔ ལུས་ཀྱི་རྒྱ་འདྲེས་བྱ་
བ་དང་༔ ལྷ་ཕྱག་མང་པོ་བྱ་བ་ལ་སོགས་པ་ལུས་ཀྱི་སྤྱོད་པ་དྲན་ཚད་ཉིན་ཞག་གཅིག་ཏུ་བྱའོ༔ དེ་ནས་ལུས་
ཀྱི་སྤྱོད་པ་ཚར་ནས་ངག་གི་སྤྱོད་པ་བརྩམ་པར་བྱ་སྟེ༔ འདིའི་དུས་སུ་ཡང་བླ་མ་ལ་གདུང་བ་བསྐྱེད་པ་གལ་
ཆེའོ༔ ངག་ནི་སྐད་རྣམ་པ་སྣ་ཚོགས་བརྗོད་དོ༔ ཁྱིའི་སྐད་དུ་སྨྲ་བ་དང་༔ བོང་བུའི་སྐད་འདོན་པ་དང་༔ ཝའི་
སྐད་དང་༔ རྟའི་སྐད་དང་༔ ཕྱུགས་ཀྱི་སྐད་འདོད་པ་དང་༔ སྤྱང་ཀིའི་སྐད་འདོན་པ་དང་༔ ཕོ་རོག་གི་སྐད་
འདོན་པ་དང་༔ སྐྱ་ཀའི་སྐད་འདོན་པ་དང་༔ ཕཊ་མང་པོ་བརྗོད་པ་དང་༔ ཧུ་མང་པོ་བརྗོད་པ་དང་༔ ཨ་མང་
པོ་བརྗོད་པ་དང་༔ ངུ་བའི་སྐད་འདོན་པ་དང་༔ དགོད་པའི་སྐད་འདོན་པ་དང་༔ ཧ་མང་པོ་འདོན་པ་དང་༔
ཧུས་མང་པོ་གདབ་པ་དང་༔ སྲིན་བྱའི་སྐད་འདོན་པ་དང་༔ ལུག་པའི་སྐད་འདོད་པ་དང་༔ ར་ལུག་གི་སྐད་
འདོན་པ་དང་༔ དེ་ལ་སོགས་པ་རྣམ་པ་སྣ་ཚོགས་པའི་སྐད་འདོན་པ་ཉིན་ཞག་གཉིས་བྱའོ༔ དེ་ལྟར་ངག་གི་
སྤྱོད་པ་ཚར་ནས་སུ༔ སེམས་ཀྱི་དྲན་བསམ་འཁོར་ལོ་སྣ་ཚོགས་པ་བྱ་སྟེ༔ ཡི་དམ་ལྷ་སྒོམ་པ་དང་༔ སེམས་
ནམ་མཁའི་དཀྱིལ་དུ་འཕངས་པ་དང་༔ རྒྱ་མཚོའི་གཏིང་དུ་འཕངས་པ་དང་༔ རི་བྲག་རྣམས་ལ་ཟང་ཐལ་དུ་
བྱ་བ་དང་༔ བཀྲེས་པའི་སྡུག་བསྔལ་མང་པོ་ཡིད་ལ་བྱ་བ་དང་༔ སྐོམ་པའི་སྡུག་བསྔལ་མང་པོ་ཡིད་ལ་བྱ་བ་
དང་༔ ན་བའི་སྡུག་བསྔལ་མང་པོ་ཡིད་ལ་བྱ་བ་དང་༔ ཕྱིན་མ་མྱོང་བའི་ཡུལ་དུ་སེམས་འགྲོ་བར་གཞུག་པ་
དང་༔ སེམས་ནམ་མཁའ་ལ་འཕུར་དུ་གཞུག་པ་དང་༔ རི་ཐམས་ཅད་ཀྱིལམ་ལ་སེམས་འགྲིམ་དུ་གཞུག་པ་
དང་༔ སྟོང་གསུམ་ཐམས་ཅད་བླ་མར་བསྒོམ་པ་དང་༔ སྟོང་གསུམ་ཐམས་ཅད་ཡི་དམ་དུ་བསྒོམ་པ་དང་༔
དུད་འགྲོའི་ཚོགས་མང་པོ་བསྒོམ་པ་དང་༔ སྐྱེས་པའི་ཚོགས་མང་པོ་བསྒོམ་པ་དང་༔ རང་གི་ལུས་སྟོང་ཁྲི་
འབུམ་ལ་སོགས་མང་པོར་བསྒོམ་པ་དང་༔ དེ་ལ་སོགས་ཏེ་སེམས་དར་ཅིག་ཀྱང་མི་བཞག་པར་ཞག་གཉིས་
སུ་དྲག་པར་བྱའོ༔ ཉིན་ཞག་དྲུག་ཏུ་གཉིད་རྣམ་པ་ཐམས་ཅད་དུ་སྤང་བར་བྱའོ༔ དེ་ལྟར་ལུས་ངག་ཡིད་
གསུམ་གྱི་སྤྱོད་པ་ཚར་ནསཿ བླ་མའི་མདུན་དུ་མཎྜལ་དང་༔ ཚོགས་ཀྱི་ཡོ་བྱད་ལ་སོགས་པ་ཚགས་བྱས་ལ་
བླ་མས་དབང་བསྐུར་བར་བྱ་སྟེ༔ སློབ་མས་བླ་མ་ལ་མཎྜལ་དབུལ་བར་བྱ་སྟེ༔ གསེར་ལ་སོགས་པ་རིན་པོ་
228

སྤྲོས་མེད་དབང་གི་སྐོར་སོགས།
ཆེ་སྣ་ཚོགས་པའི་མཎྜལ་ཡིད་ཀྱིས་སྟོང་གསུམ་ཁེངས་པར་དབུལ༔ དེ་ནས་མཎྜལ་ལ་སོགས་པ་དྲི་རྣམ་པ་སྣ་
ཚོགས་པའི་མཎྜལ་དབུལ༔ དེ་ནས་སྨན་རྣམ་པ་སྣ་ཚོགས་པའི་མཎྜལ་ཡིད་ཀྱིས་དབུལ༔ དེ་ནས་མེ་ཏོག་གི་
རིགས་མི་འདྲ་བ་རྣམ་པ་སྣ་ཚོགས་བར་འདིར་གསོལ་བ་གདབ་བོ༔ ཡིད་ཀྱིས་དབུལ་བར་བྱའོ༔ ནས་ལ་སོགས་
པ་འབྲུ་རྣམ་པ་སྣ་ཚོགས་པ་ཡིད་ཀྱིས་བསམས་ལ་དབུལ༔ དངོས་སུ་འབྱོར་ན་ཡང་གསེར་དངུལ་དང་༔ མེ་
ཏོག་དང་། དྲི་དང་། སྨན་དང༌། འབྲུ་དང་། དེ་ལ་སོགས་པ་རྟེན་འབྲེལ་འཛོམ་པར་བྱ་བའི་ཕྱིར་ཅི་འབྱོར་པ་
དབུལ་བར་བྱའོ༔ དེ་ལྟར་མཎྜལ་ཕུལ་ནས༔ ད་ནི་བླ་མས་སློབ་མ་ལ་ཡེ་ཤེས་བཙན་ཐབས་སུ་བསྐྱེད་པའི་
ཕྱིར་སྣ་ཚོགས་བརྗོད་པའི་བརྡས་སློབ་མ་རྗེས་སུ་གཟུང་བར་བྱ་སྟེ་བླ་མའི་མདུན་དུ་འདུག་ལ༔ བླ་མས་བུ་
ཁྱོད་སུ་ཡིན་ཞེས་ལན་གསུམ་བརྗོད་དོ༔ སློབ་མས་སྐལ་ལྡན་སེམས་ཀྱི་བུ་གཅིག་པུ་ལགས་བྱ་བའི་ལན་
བརྗོད༔ བླ་མས་དེ་ལྟར་ཡིན་ཕན་ཆོད་རང་བཞིན་རྫོགས་པ་ཆེན་པོའི་དལ་འདིར་འདུག་ཅིག་ཅེས་བརྗོད་དོ༔
དེ་ནས་སློབ་མའི་ལུས་གཅེར་བུར་ཕྱུང་ལ་ཐལ་མོ་སྙིང་ཁར་སྦྱར་ཏེ༔ རྐང་པའི་ལོང་བུ་གཤིབས་ལ་སེམས།
བླ་མའི་ཐུགས་ཀར་མ་ཡེངས་པར་བྱའོ༔ དེའི་དུས་སུ་བླ་མས་ ཨཱཞེས་དྲག་ལ་ཆེ་ཞིང་ཐུང་བར་བརྗོད༔ དེའི་
དུས་ན་ལུས་འཕར་བ་དང་༔ ངག་སྨྲ་བ་དང་༔ སེམས་གཡོ་བའི་རྟགས་བྱུང་ན་ནི་ལུས་དང་ངག་དང་སེམས་
ལ་བྱིན་རླབས་རང་གི་ཉམས་དང་སྦྱར་བས་ཤེས་པར་བྱའོ༔ དེ་ནས་བླ་མས་སློབ་མ་དེ་ཁ་ཤར་དུ་བལྟར་
བཅུག་ལ༔ ཨེ་མ་སྐལ་ལྡན་ཤར་གྱི་ཕྱོགས་ཀྱི་ནམ་མཁའི་ཁམས་ན་ཕར་གམ་གམ་སོང་དང་༔ ཞེས་ལན་
གསུམ་བརྗོད་པའི་རྗེས་ལ་འགྲོ་ན་འགྲོ་ས་འདུག་གམ འགྲོ་བའི་མཁན་པོ་འདུག་གམ་ཞེས་ཕྱོགས་བཞི་
ཀར་བྱའོ༔ དེ་ནས་སློབ་མ་དེ་ཁ་ལྷོར་བལྟར་བཅུག་ལཿ ཨེ་མ་སྐལ་ལྡན་ལྷོ་ཕྱོགས་ཀྱི་ནམ་མཁའི་ཁམས་ན་
ཕར་གམ་གམ་སོང་དང་ཞེས་ལན་གསུམ་བརྗོད༔ དེ་ནས་ནུབ་ཏུ་བལྟར་བཅུག་ལ༔ ཨེ་མ་སྐལ་ལྡན་ནུབ་
ཕྱོགས་ཀྱི་ནམ་མཁའི་ཁམས་ན་ཕར་གམ་གམ་སོང་དང་ཞེས་ལན་གསུམ་བརྗོད་དོ༔ དེ་ནས་བྱང་དུ་ཁ་
བལྟར་བཅུག་ལ༔ ཨེ་མ་སྐལ་ལྡན་བྱང་གི་ཕྱོགས་ཀྱི་ནམ་མཁའི་ཁམས་ན་ཕར་གམ་གམ་སོང་དང་ཞེས་
ལན་གསུམ་བརྗོད་དོ༔ དེ་ནས་ལྷ་ངོ་བསྟན་པར་བྱ་བའི་ཕྱིར་སློབ་མ་སྐྱིལ་ཀྲུང་དུ་འདུག་ཏུ་བཅུག་ལ༔ ཨེ་མ་
སྐལ་ལྡན་ནམ་མཁའི་དཀྱིལ་ཡ་གི་ན་ཉི་མའི་དཀྱིལ་འཁོར་འོད་འཕྲོ་བ་ལྔ་པོ་ཡ་གི་ལ་ཤེས་པ་གཏོད་ལ་
ཤེས་པ་ཇེ་མཐོ་ཇེ་མཐོ་སོང་ཞིག་ཅེས་ལན་གསུམ་བརྗོད་དོ༔ བླ་མས་སླར་མ་རྡོག་ཅིག་ཅེས་ལན་གསུམ་
བརྗོད་དོ༔ བླ་མའི་ཕྱག་གིས་ནམ་མཁའ་ལ་ཡུག་ཡུག་ལན་གསུམ་བྱའོ༔ དེ་ནས་བླ་མས་ལངས་ཏེ་ཞབས་
229

བི་མ་སྙིང་ཐིག
གཡོན་བསྐུམ་གཡས་བརྐྱང་བར་བྱ༔ དེ་ནས་མིག་གཉིས་ལ་མཛུབ་མོ་བཙུགས་ལ་ངག་ཏུ་ཨ་ཞེས་བརྗོད་དེ༔
དེ་ནས་མཛུབ་མོ་ནམ་མཁའ་ལ་བསྒྲེང་༔ དེ་ནས་མིག་ནམ་མཁའ་ལ་གཏད་ལ་ཧུར་འདོན༔ ནམ་མཁའ་ནི་
ཤིན་ཏུ་རྒྱ་ཆེའོ་ཞེས་ལན་གསུམ་བརྗོད་པར་བྱའོ༔ དེ་ནས་དབང་བསྐུར་ཟིན་ནས༔ ཚོགས་ཕུད་བཅད་ལ་
ཚོགས་ལ་རོལ་བར་བྱའོ༔ ལུས་ངག་ཡིད་གསུམ་སྤྱོད་པ་བྱེད་པའི་དུས་ན་སྡིག་པ་ཤས་ཆེ་ཆུང་བླ་མས་ཤེས་
པར་བྱས་ལ༔ སྡིག་པ་ཤས་ཆེ་ན་སླར་བསྐྱར་ལ་བྱེད་དུ་གཞུག༔ དེ་ལྟར་ལུས་ངག་ཡིད་ཀྱི་སྒྲིབ་པ་དག་ནས
དངོས་གཞི་ཟག་པ་མེད་པའི་རྣལ་འབྱོར་པ་རྣམས་ལ་གདབ་པར་བྱའོ༔ ཤིན་ཏུ་སྤྲོས་པ་མེད་པའི་འཁོར་
འདས་རུ་ཤན་འབྱེད་པའི་སྤྱོད་པ་ལག་ལེན་པྲ་ཁྲིད་ཅེས་བྱ་བ༔ བྱེ་མ་ལ་མུ་ཏྲས་མཛད་པ་རྫོགས་སོ༔ ཀུན་
ལ་མེད་དེ་སྔགས་ཀྱི་སྲུང་མས་སྲུངས་ཤིག༔ ས་མ་ཡ༔ རྒྱ་རྒྱ་རྒྱ༔ ལས་ཀྱི་མཐའ་རབ་ཏུ་ཟབ༔ དེ་བས་རབ་
ཏུ་གསང་ངོ་༔ དགེའོ༔
130

སྤྲོས་མེད་དབང་གི་སྐོར་སོགས།
༄༅༔ ཤིན་ཏུ་སྤྲོས་པ་མེད་པའི་དབང་གི་
ཕྲ་ཏིག་བཞུགས་སོ། །
འདིར་སྣང་བྱེད་དུམ་བུ་གསུམ་པ། བཞི་པ། མཇུག་ཏུ་རབ་ཏུ་སྤྲོས་མེད་ཀྱི་དབང་འགྲེལ་ཡང་ཡོད། མན་ངག་ང་དྲུག་པ།
༈ tg66ཉཐཆ་གཡུག རྒྱ་གར་སྐད་དུ༔ སརྦ་དུ་ན་ཡོ་གི་ཨ་བྷི་ཥེ་ཀེ་ཨ་ལོ་ཀ་ཡ་མི༔ བོད་སྐད་དུ༔ ཤིན་
ཏུ་སྤྲོས་པ་མེད་པའི་རྣལ་འབྱོར་གྱི་དབང་བསྐུར་བའི་སྒྲོན་མ་སྣང་བྱེད
། བཅོམ་ལྡན་འདས་དབང་ལྡན་
ཐབས་ཀྱི་ཡབ། བྱ་བྲལ་ཀ་ནས་དག་པའི་ཆོས། །འདུས་མ་བྱས་ལ་ཕྱག་འཚལ་ལོ། །བྱ་རྩོལ་འདས་པ་
དབང་གི་ལུགས། །གང་འདིར་འབྲས་བུ་སྨིན་བྱེད་པའི། །རང་བཞིན་མཆོག་གི་གནས་ལུགས་ཉིད། །མཚོན་
པར་བྱ་ཕྱིར་རིག་པ་ཡི། །ཡེ་ཤེས་རྩོལ་སྒྲུབ་བྲལ་བའི་དོན། །སྙིང་པོ་བླ་མེད་སངས་རྒྱས་སར། །ད་ལྟ་ཉིད་
དུ་ཐོབ་བྱའི་ཕྱིར། །གསང་སྔགས་ཐབས་ཀྱིས་མཚོན་ཚུལ་ལས། །སྣ་ཚོགས་དཔག་མེད་གསུང་བ་ལས། །
གསང་བ་མཆོག་གི་དབང་བསྐུར་བཤད། །ལུས་ཅན་རྩོལ་དང་སྒྲུབ་མེད་པའི། །མ་བསྐུར་ཡེ་ནས་རྫོགས་
པའི་དོན། །མ་བྱས་བཞག་པའི་རང་བཞིན་ལས། །གསང་ཐོབ་འབྲས་བུ་སྐྱེ་བའི་གནས། །གཞི་ལ་བབས་
ཀྱིས་གྲུབ་པའི་ཕྱིར། །རང་བཞིན་རྣམ་པར་དག་པ་ལས། །སྲིད་གསུམ་ཡོངས་སུ་གྲོལ་བའི་གཏེར། །སྟོང་
གསུམ་ཡེ་རྒྱས་གདབ་པའི་དབང་། །རིམ་མིན་ཅིག་ཅར་འཇུག་པའི་ཚུལ། །རང་གནས་བབས་ལུགས་ཆེན་
པོའི་དབང་། །དབང་པོ་རབ་གྱི་ཡང་རབས་ཀྱི། །དོན་དུ་ཡི་གེ་འདི་ཉིད་བཀོད། །ཐོག་མ་དངོས་པོ་གཤིས་
ཀྱི་ཡང་། །གཞི་ནས་བབས་ཀྱིས་གྲུབ་པའི་ཕྱིར། །གློ་བུར་བཙན་ཐབས་མ་ཡིན་པར། །རང་ལ་གནས་ལ་
རང་རིག་ཉིད། །དབང་པོའི་སྔོན་དུ་ལྟ་དོན་དུ། །གསང་བ་ངེས་པའི་དབང་དོན་འདིས། །ཅིག་ཆར་ཡེ་ཤེས་
འཇུག་དོན་དུ། །ལྷ་སྔགས་དལ་དང་རྫས་མེད་པར། །རང་བཞིན་གནས་ལུགས་ཉིད་ཀྱི་ཚིག །དངོས་པོའི་
འདུག་ཚུལ་མཚོན་པ་ཡི། །རིག་པ་རྩལ་དབང་བསྐུར་བའི་ཕྱིར། །དད་ལྡན་ཤེས་རབ་བརྩོན་འགྲུས་ལྡན། །
སྐལ་ལྡན་ཡིད་ཀྱི་བུ་གཅིག་པོ། །རང་བཞིན་མ་བཅོས་ད་ལ་ལ། །བརྟེན་ནས་ཉམས་སུ་མྱོང་བའི་གནད། །
ཤིན་ཏུ་སྤྲོས་མེད་ལ་བརྟེན་ནས། །སྐུ་གསུམ་ཅིག་ཆར་ཐོབ་དོན་དུ། །ཤིན་ཏུ་སྤྲོས་མེད་སྤྱོད་ཅིག་ས་མ་ཡ། །
འདི་ཉིད་གསང་སྔགས་རྣམས་ཀྱི་བཅུད། །མ་བཙལ་ཡེ་ནས་གནས་པའི་དོན། །རང་ལ་ཡོད་པའི་དོན་ཉིད་ནི། །
བརྡ་ལ་བརྟེན་ནས་མིག་ལ་བསྐུར། །ཤེས་རབ་ཀྱིས་ནི་བརྟག་དཔྱད་མིན། །དབང་པོའི་སྒོ་ལ་མངོན་སུམ་དུ། །
23

བི་མ་སྙིང་ཐིག
སྣང་བའི་ཡེ་ཤེས་གཏན་དབབ་ཕྱིར། །འདི་ཉིད་ད་ལ་ནང་དུ་གཞུག །ད་ལ་འཇུག་འདོད་ཡིད་ཀྱི་བུ། །བླ་མ་
ལུང་དང་ལྡན་པ་གཅེས། །སྣང་སྣང་བྱས་ན་དངོས་གྲུབ་མེད། །གལ་ཏེ་བླ་མ་ལུང་མི་ལྡན། །དམ་ཚིག་མེད་
ཅིང་སྡོམ་པ་མེད། །འཇིག་རྟེན་ནོར་ལ་སེམས་པ་དང༌། །གསང་སྔགས་ལུགས་བཞིན་མི་འཛིན་དང་། །རྒྱུད་
ལ་དགོངས་པ་མི་གནས་དང་། །རིག་པ་མངོན་སུམ་མ་མཐོང་དང༌། །ཚུལ་ཁྲིམས་ཉམས་ཤིང་ངང་ཚུལ་མེད། །
རྣམ་སྨིན་བྲལ་བའི་བླ་མ་ཡིས། །སྤྲོས་མེད་དབང་འདི་བསྐུར་བྱས་ན། །ན་རག་ཐུར་ལྟས་དམྱལ་བར་འགྲོ། །
ལོག་པར་འདྲེན་པ་ཞེས་བྱའོ། །དེས་ན་ལུང་ལྡན་བླ་མ་གཅེས། །སློབ་མའི་མཚན་ཉིད་སྔར་བཤད་ཀྱང་། །
རེ་ཞིག་འདིར་ནི་མདོ་ཙམ་ཞིག །ནན་ཏན་དུ་ནི་འདི་བཤད་བྱའོ། །འཁོར་ལས་ཡིད་དབྱུང་དད་པ་བརྟན། །
སྐྱོ་ངལ་མེད་པར་གྱུར་པ་དང༌། །འཇིག་རྟེན་བདོག་པ་གཏོང་བར་ནུས། །ཤེས་རབ་བློ་ཆེན་རྒྱས་པ་དང༌། །
གསང་སྔགས་སྲི་ཞུ་ཁྱད་པར་ཅན། །བླ་མར་གུས་ཤིང་དམ་ཚིག་ལྡན། །ང་རྒྱལ་བྲལ་ཞིང་ཆོག་ཤེས་པ། ། སྐྱེ་
ཤི་གཉིས་ལ་འཇིགས་པ་དང༌། །རྣམ་སྨིན་འཛེམ་ཞིང་ཁྲེལ་ཡོད་པ། །འདི་རྣམས་མི་ལྡན་སློབ་མ་ལ། །གལ་
ཏེ་ཟང་ཟིང་བལྟས་ནས་ནི། །དབང་བསྐུར་འདི་ནི་སུས་བྱས་པ། །གཉིས་ཀ་ས་སྤྱོད་མེ་ཡིས་བསྲེག །གདོད་
ནས་མ་བཙལ་ཉེས་མེད་དགེ །གཞི་རྣམས་སྨིན་པར་བྱེད་པ་ལ། །བླ་མ་སློབ་མའི་སྣོད་བཅུད་གཅེས། །དེས་
ན་ཐོག་མར་མཁས་པས་བྱའོ། །འདི་གཉིས་སྣོད་དུ་བཅུད་འཛོམ་ན། །གདོན་མི་ཟ་བར་སངས་རྒྱས་འཐོབ། །
གལ་ཏེ་བླ་མ་ལུང་ལྡན་ལ། །ཤིན་ཏུ་སྤྲོས་མེད་དབང་ཞུས་ན། །རང་གི་བླ་མ་སྔར་ཡོད་ན། །ཐུན་མོང་དབང་
བསྐུར་བསྐྱར་ལ་ཞུ། །བླ་མ་མཉེས་པའི་ཐབས་དག་ནི། །ཇི་ལྟར་བཞེད་པས་མཉེས་པར་བསྙེན་པ་བྱའོ། །
སྔ་མའི་བླ་མ་མེད་ན་ཡང་། །དབང་བསྐུར་ཞུ་བའི་བླ་མ་ཡི། །སྐུ་གསུང་ཐུགས་ལ་ཤེས་པ་གཏད། །ཞག་ནི་
བདུན་ནམ་བཅུ་གཅིག་ཏུ། ། སྤྱི་བོའི་གཙུག་ཏུ་བསྒོམ་པར་བྱ། །རྨི་ལམ་བླ་མ་བྱོན་ནས་ནི། །ཆོས་རྣམས་སྟོན་
པ་དག་དང་ནི། །གཞན་གྱིས་སྟོན་པའི་གཟུགས་དག་གིས། །ཆོས་ནི་སྟོན་པར་གྱུར་ན་ཡང་། །རབ་ཏུ་དངོས་
གྲུབ་འབྱུང་བར་བཤད། །དེ་ནས་བླ་མར་ཉེ་བསྙེན་དབང་བསྐུར་ཞུ། །གལ་ཏེ་དབང་བསྐུར་བླ་མ་ཉིད། །འདི་
ལ་ཉམས་སུ་མི་ལེན་ན། །སློབ་མས་དབང་བསྐུར་ཞུ་ཕུལ་ནས། །དུས་ལ་ཕེབས་པའི་སྔོན་དུ་ཡང་། ། རང་
ལུས་ཁྲུས་ནས་བཏོན་ནས་ནི། །བླ་མ་ལ་ཡང་དབང་བསྐྱར་ཞུ། །འོན་ཏེ་བླ་མ་མི་བཞུགས་ན། །སློབ་མའི་བྱ་
བ་ཇི་བཞིན་ནི། །དེ་ནས་སྒྲུབ་པ་དུར་ཁྲོད་དག་སོང་ནས། །སྤྱོད་པ་ཞག་གསུམ་དག་ཏུ་བརྩམ། །དེ་ནས་ལོག་
སྒྲུབ་པ་ཆེན་པོ་སྟེ་རི་ཕུག་ཏུ། །ཆོས་ཉིད་མངོན་སུམ་རང་གནད་ལ། །ཞག་ནི་བདུན་ནམ་བཅུ་གཅིག་གམ། །
232

སྤྲོས་མེད་དབང་གི་སྐོར་སོགས།
ཉེར་གཅིག་དག་ཏུ་ཉམས་སུ་བླང་། །ཉམས་སུ་བླངས་སམ་ལེན་པ་ན། །སྦྱོར་བ་དེ་ཉིད་དགོས་པ་མིན། །དེ་
ནས་རང་དབང་བསྐུར་གི་གནས་ཁང་ངམ། །རི་ཕུག་དབེན་པའི་གནས་དག་ཏུ། །སློབ་མ་གཉིས་དང་གསུམ་
ལ་ཡང་། །འབྱུང་བའི་ཁྲུས་ནས་བཏོན་ནས་ནི། །གོས་ནི་གསར་པ་བརྗེས་བྱས་ལ། །དེ་ནས་སློབ་མས་བླ་མ་
ཡི༑ ༑ མདུན་དུ་འདུག་སྟེ་འགྲེང་ཚུགས་ལངས། །ཐལ་མོ་སྙིང་ཁར་སྦྱར་ལ་བྱའོ། །བླ་མས་སློབ་མའི་བགེགས་
བསྐྱེད་ཕྱིར། །སྟོད་གཡོགས་དག་ནི་ཕུད་ནས་ནི། །ཤར་དུ་ཁ་བལྟས་སྟངས་སྟབས་བྱ། །རྣམ་ཤེས་བརྒྱད་ཀྱི་
སྒོ་བསྲུང་ཕྱིར། །ཡི་གེ་བརྒྱད་ཀྱིས་རྒྱས་གདབ་བྱའོ། །སློབ་མའི་སྤྱི་བོའི་གཙུག་ཏུ་ཡང་། །ཧཱུྃ་གཅིག་སྒོམས་
ཞེས་ཚིག་བརྗོད་ལ། །བླ་མས་ཏིང་འཛིན་གསལ་བ་ཡིས། །སློབ་མའི་སྙིང་གི་རྩེ་མོ་ན། །དྲ་བ་ཅན་གྱི་རྩ་
ནང་དུ། །ཧཱུྃ་དང་ཤེས་པ་བཅས་པ་གཞུག །བུ་ལུས་སྔོ་སྐྱའི་ཧཱུྃ་དུ་བསྒོམ། །རྐང་མཐིལ་ཡཾ་ལས་ལྗང་ཁུ་ཆེ། །
བུ་ལུས་ཡེ་ཤེས་ཆེན་པོར་བསྒོམ། ། ལྟེ་བར་རཾ་དམར་སྔར་དང་མཚུངས། །མགྲིན་པར་ཁཾ་ནི་དུད་ཁའོ། །
དཔྲལ་བར་ཨེ་ནི་མཐིང་ཁ་བསྒོམ། །ལྐོག་མར་སུ་ཉིད་སེར་པོའོ། །ཧ་དཀར་པོ་ཞེས་པུས་མོ་ཟེར་ཀྱང་ནུ་མ་
གཉིས། གཡས་གཡོན་ལ། །རང་ལུས་གཅེར་བུ་དག་ཏུ་ཕྱུང༌། །ཧ་ཧ་ཞེས་ནི་དྲག་ཏུ་བརྗོད། །ཡང་ནི་རྐང་
མཐིལ་ཟེར་ཀྱང་སྙིང་ཁ་ཕཊ་ཡིག་ནི། །སྔོ་ནག་འཇིགས་པའི་གཟུགས་སུ་བསྒོམ། །དེ་ནས་སློབ་མ་དེ་དག་ཀུན། །
ཟས་དང་སྦྱོར་བ་ཁྱེར་ནས་ནི། །དུར་ཁྲོད་རེ་རེར་བཏང་བའི་ཕྱིར། །རུ་ཤན་འབྱེད་པའི་སྤྱོད་པ་ཡིས། །
ང
བསླབ་བྱ་དག་ནི་ལེགས་པར་བྱའོ། །ལུས་དང་ངག་དང་ཡིད་དང་ནི། །སྤྱོད་པའི་རིམ་པ་བསླབ་ནས་ནི། །སོ་
སོའི་གནས་སུ་མ་ཕྱིན་པར། །ཕཊ་ཅེས་བཟླས་ཤིང་གཏོར་མ་ཁྱེར། །དེ་ནས་སོ་སོའི་དུར་ཁྲོད་དུ། །ཕྱིན་
ནས་གཏོར་མ་རེ་གཏང་སྟེ། །མཁའ་འགྲོ་མ་ལ་གསོལ་བ་གདབ། །བར་ཆད་ཞི་ཞིང་དངོས་གྲུབ་གསལ། །
ཞེས་ནི་གསོལ་བཏབ་ལུས་སྤྱོད་བརྩམ། །སྤྱོད་པ་དེ་ཉིད་ཚར་དུས་སུ། །བག་ཆགས་ཕལ་པ་བཞག་པའི་ཕྱིར། །
ཕྱག་དང་བསྐོར་བ་ཕྱག་རྒྱུ་དང༌། །ཆོས་སུ་འགྲོ་བའི་ལུས་སྤྱོད་བྱའོ། །འདི་དུས་གཉིད་ནི་སྤང་བར་བྱའོ། །
དེ་བཞིན་སེམས་སུའང་སྒོམ་སྣ་ཚོགས། །བག་ཆགས་ཕལ་པ་ལ་དགོངས་པའོ། །བླ་མས་ཀྱང་ནི་རི་ཕུག་ཏུ། །
ཆོས་ཉིད་མངོན་སུམ་དོན་ལ་བཞག །འདི་ཡི་དུས་སུ་འགྲོ་བ་གཞན། །སུས་ཀྱང་མཐོང་བར་མི་བྱ་ལ། །ངག་
ཀྱང་རབ་ཏུ་བཅད་པར་བྱའོ། །དེ་ལྟར་ཞག་གསུམ་རྫོགས་པ་ཡི། །ཉི་མ་རི་བོའི་རྩེར་ཤར་ཚེ། །རང་རང་
དག་ཀྱང་མི་འདྲེ་བར། །བླ་མས་ཚོགས་དང་གཏོར་མ་དང༌། །མཆོད་པའི་བྱེ་བྲག་སྣ་ཚོགས་བཤམ། །རྟེན་
གྱི་མཎྜལ་ཆེན་པོ་ནི། །གྲུ་བཞིའམ་ནི་ཟླུམ་པོ་ལ། །སྣ་ཚོགས་དྲི་ཡིས་ལེགས་བྱུགས་ནས། །མེ་ཏོག་རྣམ་
233

བི་མ་སྙིང་ཐིག
ལྔའི་ཚོམ་བུ་དགྲམ། །མཎྜལ་ལེགས་པར་བཤམས་ནས་སུ། །བླ་མའི་མདུན་དུ་ཕྱག་བྱས་ནས། །ལེགས་
པར་ཐལ་སྦྱར་མདུན་དུ་འདུག ། བླ་མས་ཚིག་ནི་འདི་སྐད་བརྗོད། །བུ་ཁྱོད་སུ་ཡིན་ཞེས་པ་ནི། །ལན་གསུམ་
བར་དུ་བརྗོད་པར་བྱའོ། །སློབ་མས་ཀྱང་ནི་འདི་སྐད་དུ། །ལན་གསུམ་བར་དུ་ལན་ཡང་གདབ། །བདག་
སྐལ་ལྡན་སེམས་ཀྱི་བུ་གཅིག་པོ་ལགས། །ཞེས་ནི་ཚིག་གིས་གསལ་ཡང་གདབ། །དེ་ནས་བླ་མས་ལན་
འདིའོ། །དེ་ལྟར་ཡིན་ཕན་ཆད་རང་བཞིན་རྫོགས་པ་ཆེན་པོའི་དལ་བཟང་ཞིང་ཉམས་དགའ་བ་འདིར་
ཞུགས་ཤིག །ཅེས་བརྗོད་དོ། །དེ་ནས་སློབ་དཔོན་བདག་ཉིད་ཀྱིས། །རང་གི་བླ་མར་གསལ་གདབ་དང༌། །
རྒྱུད་པའི་བླ་མ་ལ་ཡང་གདབ། །སློབ་མ་དད་པ་སྐྱེད་པ་ལ། །འཁོར་བའི་ཉེས་དམིགས་ཆེར་བཤད་ཅིང་། །
སྐུ་གསུམ་འབྲས་བུ་མ་ཐོབ་པར། །གཞན་གྱིས་དགོས་པ་མེད་པར་ནི། །སློབ་མའི་རྒྱུད་ལ་བརྟེན་དུ་གཞུག །
དེ་ནས་བླ་མའི་རྗེས་བརྗོད་དེ། །བླ་མའི་རིམ་པ་ལས་གསུངས་པའི། །བླ་མས་གསོལ་བ་གདབ་པར་བྱ། །དེ་
ནས་སློབ་མས་མཎྜལ་དབུལ། །སྟོང་གསུམ་འཇིག་རྟེན་ཐམས་ཅད་ཀུན། །གསེར་ལ་སོགས་ཏེ་རིན་ཆེན་
ལྔས། །ཡོངས་སུ་གང་བར་དམིགས་ནས་ནི། །བླ་མ་རྡོ་རྗེ་ཅན་ལ་དབུལ། །དེ་ནས་འབྲུ་རྣམས་དེ་བཞིན་ནོ། །
དེ་ནས་དྲི་ནི་སྣ་ཚོགས་པ། །དེ་ནས་སྨན་རྣམས་སྣ་ཚོགས་དབུལ། །དེ་ནས་སྟོང་གསུམ་འཇིག་རྟེན་ཀུན། །
མེ་ཏོག་སྣ་ཚོགས་དག་ཏུ་དམིགས། །བླ་མ་མཆོད་ཕྱིར་དབུལ་བར་བྱའོ། །དེ་ནས་ནོར་ལ་སོགས་པ་ཡིས། །
དབང་བསྐུར་འདོད་ཕྱིར་ཡོན་དབུལ་ལོ། །དེ་ནས་ཡིད་ཀྱི་བུ་གཅིག་པོ། །ལུས་ཀྱི་ཆས་རབ་བྱུང་ནས་ནི། །
མདུན་དུ་ལངས་ཏེ་འགྲེང་ཚུགས་བགྲང་། །ཐལ་མོ་སྙིང་ཁར་སྦྱར་བྱས་ནས། །ཤེས་པ་ཡེངས་ལ་བོར་ནས་ནི། །
བླ་མའི་ཐུགས་དཀྱིལ་སེམས་གཏད་ལ། །གཞན་དུ་ཡེངས་པ་མེད་པར་ནི། །གནད་ཀྱི་མན་ངག་དམ་པའོ། །
རིག་པའི་མེ་ཏོག་དབུལ་བར་བྱའོ། །བླ་མས་བུ་སེམས་བཟུང་བའི་ཕྱིར། ། ཨ་ཨཱ་ཞེས་ནི་དྲུག་བརྩེགས་སུ། །
རབ་ཏུ་དྲག་པོར་བརྗོད་པར་བྱའོ། །ཡེངས་ལ་བོར་བའི་མཚམས་སུ་བརྗོད། །དེ་ནས་ཡིད་ཀྱི་བུ་གཅིག་པོའི། །
ལུས་ནི་གཡོ་འཕར་ཉ་བ་དང་། །ངག་ནི་སྨྲ་ཞིང་འཕར་བ་དང་། །སེམས་ནི་བདེ་བས་མྱོས་པ་ནི། །རིག་པ་
ཚུད་པའི་རྟགས་སུ་བཤད། །དེ་ནས་སྟོང་ཉིད་ད་ལ་རུ། །སློབ་མ་དག་ནི་གཞུག་པར་བྱའོ། །ཤར་གྱི་ཕྱོགས་
སུ་ཁ་བལྟས་ཏེ། །ནམ་མཁའ་འགྲོ་བར་བསྒོམ་དུ་གཞུག །ངག་ཏུ་ཚིག་ཀྱང་འདི་སྐད་དུ། །དྲག་ཏུ་རྒྱུན་རིང་
དྲག་ཏུ་བརྗོད། །ཨེ་མ་སྐལ་ལྡན་ཤར་ཕྱོགས་ཀྱི་ནམ་མཁའི་ཁམས་ན་ཕར་གམ་གམ་སོང་དང་། ཞེས་ནི་
བརྗོད་པའི་མཚམས་དག་ཏུ། འགྲོ་ན་འགྲོ་ས་འདུག་གམ། །སླར་ལྡོགས་འདུག་གམ། ཞེས་ནི་ལན་གྲངས་
134

སྤྲོས་མེད་དབང་གི་སྐོར་སོགས།
གསུམ་གསུམ་བརྗོད། དེ་བཞིན་ལྷོ་དང་ནུབ་དང་བྱང༌། །ཀུན་ཏུ་བརྗོད་ཅིང་དཀྱིལ་འཁོར་གཞུག །དེ་ནས་
བླ་མ་ལ་ཕྱག་བྱ། །བླ་མའི་ལག་པས་ནམ་མཁའ་ལ། །ལན་གསུམ་དག་ཏུ་གཡུགས་པར་བྱ། །དེ་ནས་སྐལ་
དང་ལྡན་པ་ལ། ། ལྷ་ཡི་ངོ་བོ་བསྟན་པའི་ཕྱིར། །གོས་གྱོན་སྐྱིལ་ཀྲུང་འདུག་པ་ལ། །ནམ་མཁའི་དཀྱིལ་ན་ཉི་
མ་ལྔ། །རང་བཞིན་འོད་ནི་སྣ་ཚོགས་འཕྲོ། །འདུག་པ་ཉིད་ལ་སེམས་གཏད་གཞུག །བླ་མས་ཀྱང་ནི་ཚིག་
འདི་བརྗོད། །ཨེ་མ་བུ་ཁྱོད་སྐལ་དང་ལྡན། །ནམ་མཁའི་སྟེང་དུ་ཡར་ལྟོས་དང༌། །ཉི་མའི་དཀྱིལ་འཁོར་
འོད་འཕྲོ་བ་དེ་ལ་ཤེས་པ་གཏོད་ལ་ཇེ་མཐོ་ཇེ་མཐོར་སོང་ཞིག །ཅེས་ནི་ལན་གསུམ་བརྗོད། འོག་ཏུ་སླར་མ་
ལྡོག་ཅིག སླར་མ་ལྡོག་ཅིག ཅེས་ནི་བླ་མས་བརྗོད་བྱས་ལ། །ལངས་ཏེ་གྱད་ཀྱི་དོར་སྟབས་འདུག །མཛུབ་
མོ་བསྒྲེང་སྟེ་མིག་བཙུགས་ལ། །ཨ་ཨཱ་ཞེས་བརྗོད་ཕྱོགས་བཞིར་བལྟ། །ཡང་ནི་མཛུབ་མོ་ནམ་མཁར་
བསྒྲེང་། །མིག་ནི་ཧར་པོ་དག་ཏུ་ལྟ། །ནམ་མཁའ་འདི་ནི་རྒྱ་ཆེ་ཞེས། །ལན་གསུམ་བར་དུ་བརྗོད་པར་བྱ། །
དེ་ལྟར་བརྡ་དབང་བསྐུར་དུས་སུ། །ཉམས་སུ་མྱོང་བ་རྟག་ཏུ་སྐྱེ། །གལ་ཏེ་མ་སྐྱེས་སྲིད་ན་ཡང་། །དེ་དག་
བརྡ་ནི་བླ་མས་བཀྲོལ། །སོ་སོའི་ཉམས་དང་མཐུན་པར་བཤད། །འདི་དུས་བསོད་ནམས་ཚོགས་བསགས་
ཕྱིར། །རྡོ་རྗེ་སྤུན་ནམ་སྲིང་མོའམ། །བླ་མའི་གཟུངས་མ་གྲོགས་མོ་དང༌། །འཁོར་དང་ཉེ་འཁོར་སྲས་རྣམས་
དང༌། །གཞན་ཡང་རྣལ་འབྱོར་ཕ་དང་མ། །དགེ་སློང་དགེ་ཚུལ་དགེ་བསྙེན་ལ། །དགའ་སྟོན་ཆེན་པོ་དེ་
བཞིན་ལ། །འབྱོར་པ་ཡོད་ན་ཡོན་དང་བཅས། །འདི་ལྟར་བྱས་པའི་སྐལ་ལྡན་དེ། །མངོན་སུམ་ལམ་ལ་རབ་
གོམས་པས། །དཀའ་བ་མེད་པར་འདིར་འགྱུར་རོ། །བླ་མ་ལ་ཡོན་མ་ཕུལ་ཞིང་། །སྙིང་རྗེ་དགའ་སྟོན་མ་
བྱས་ན། །དབང་རྣམས་ཐོབ་པར་མ་བཤད་དོ། །དེས་ནི་དགའ་པའི་སྟོན་མོ་ཡིས། །ལྷག་མ་སྙིང་རྗེའི་མགྲོན་
ལ་དམིགས། །བྱ་དང་བྱོལ་སོང་སྣ་ཚོགས་དང༌། །དུད་འགྲོའི་སྐྱེ་གནས་རྣམས་ལ་ཡང་། །ཇི་ལྟར་དམིགས་
པ་མ་ལོག་པས། །དགའ་སྟོན་ཆེན་པོའང་དེ་བཞིན་བྱའོ། །དེ་ནས་རྣལ་དུ་འབབས་པ་ཡི། །ཆོ་ག་མཁས་
པས་ཞག་གསུམ་བྱའོ། །དེ་ནས་སེམས་ཀྱི་སྣ་ཁྲིད་པའི། །སྔོན་འགྲོ་རྣམས་ལའང་སྦྱང་བར་བྱའོ། །འདིས་ནི་
ཤིན་ཏུ་སྤྲོས་པ་མེད། །དབང་བསྐུར་ཆོ་ག་རྣམས་ཕྱེ་བའོ། །ཞེས་དབང་བཀོད་རིན་པོ་ཆེ་ཕྲ་ཏིག་དབང་རྣམ་
པར་ཕྱེ་བའི་རིམ་པ་ལས། །ཤིན་ཏུ་སྤྲོས་པ་མེད་པ་རྣལ་འབྱོར་གྱི་དབང་བསྐུར་བའི་ཆོ་ག་བསྟན་པའི་དུམ་
བུ་སྟེ་གསུམ་པ་རྫོགས་སོ། ། རྒྱ་རྒྱ་རྒྱ། སྟོན་པ་སངས་རྒྱས་བཅོམ་ལྡན་འདས། །སྤྲོས་དང་བྲལ་བའི་བདག་
ཉིད་ལ། །ལུས་ངག་ཡིད་ཀྱི་ཕྱག་འཚལ་ལོ། །སངས་རྒྱས་མེད་པའི་སངས་རྒྱས་ཀྱིས། །འཇིག་རྟེན་སྣང་
235

བི་མ་སྙིང་ཐིག་
བའི་ཕྱོགས་དག་ནས། །མཚོན་པའི་ཚིག་ནི་མཐའ་ཡས་སུ། །གསུངས་པའི་དོན་ནི་འདི་དོན་དུ། །རྣམ་པར་
བསྡུས་ནས་གང་ཟག་ནི། །དབང་པོ་རབ་ཀྱི་ཡང་རབ་ལ། །འདི་ལྟར་རྣམ་པར་གསལ་བ་ནི། །གསང་སྔགས་
ཐབས་ཀྱི་རང་བཞིན་ལ། །ཇི་ལྟར་གཞི་ལ་གནས་པའི་ཚིག །འདི་ལྟར་རྣལ་འབྱོར་རང་རྒྱུད་ལ། །རྣམ་པར་
མཚོན་པའི་ཚིག་ཏུ་ཡང་། །རིམ་པ་ཇི་ལྟར་གསལ་བར་བྱེད། །སྣང་དང་མུན་པའི་སྒྲ་ཉིད་ནི། །འདི་ལྟར་
དབང་གི་རྣམ་པར་སྤོང་། །རྗེས་སུ་གཟུང་བར་བྱ་བའི་ཕྱིར། །རིགས་ལྡན་དད་མཆོག་ལྡན་པའི་བུ། །སྐལ་བ་
མཆོག་དང་ལྡན་པ་ཡི། །སྙིང་དང་འདྲ་བ་གཅིག་དང་གཉིས། །གསུམ་ལས་མང་ན་མཁའ་འགྲོ་མས། །ལུས་
ངག་ཡིད་ལ་འཚེ་བར་འགྱུར། །གཉིས་སམ་གསུམ་གྱི་དོན་དུ་ནི། །འདི་ཉིད་རྣམ་པར་བཀོད་པའོ། །འདིར་
ནི་ཤིན་ཏུ་སྤྲོས་པ་མེད་པའི་རྣལ་འབྱོར་པ་རྣམས་ཀྱི་དབང་གི་དོན་རྣམ་པར་བཤད་པར་བྱའོ། །དེའང་སློབ་
དཔོན་དང་སློབ་མའི་མཚན་ཉིད་ནི་གཞུང་ནས་བཤད། ལུང་དང་མི་ལྡན་པ་གང་རུང་གིས་ནི་བྱ་བ་མ་ཡིན་
ནོ༑ ༑དེའི་ཕྱིར་ན་སློབ་མ་དད་པ་དང་ལྡན་པ་དེས་ཀྱང་རབ་ཏུ་བརྟགས་ཤིང་དབང་ལ་འཇུག་པར་བྱའོ། ། །
འདི་ནི་ཐེག་པ་ཐུན་མོང་པ་རྣམས་ཀྱི་དབང་དང་མི་འདྲ་སྟེ། ཐེག་པ་ཐུན་མོང་པ་རྣམས་ནི་སྣང་བ་འདི་ཉིད་
ཀྱི་དོན་དུ་ཡིན་གྱི། རིག་པ་ཡེ་ཤེས་མངོན་སུམ་དུ་ག་ལ་སྲིད་དེ། ཤེས་རབ་ཀྱི་ནི་སྤྱོད་ཡུལ་དུ་ཡང་གཏན་ལ་
མི་ཕེབས་པའི་ཕྱིར་རོ། །འདིའི་སློབ་དཔོན་སླའི་དེ་ཅིའི་ཕྱིར་ཞེ་ན་འཇིག་རྟེན་འདིའི་དོན་ལས་སྟོན་མི་ནུས་
པས་འཇིག་རྟེན་འདིའི་བློ་ཅན་རྣམས་ཀྱིས་བྱས་ཀྱང་ཉེས་དམིགས་ཆུང་། འདི་ཉིད་རང་གི་སྤྲོས་བཅས་ཀྱི་
དབང་ཡང་ཉེས་དམིགས་ཆུང་ངོ༌། །འདིས་ཀྱང་རིག་པ་མངོན་སུམ་དུ་གཏན་ལ་ཕེབས་པ་མ་ཡིན་པས་སོ། །
དེས་ན་བླ་མ་མཚན་ཉིད་དང་ལྡན་པ་རབ་ཏུ་གཅེས་སོ། །དེ་ནི་སྔོན་དུ་སློབ་མའི་བློའི་འཕེན་པ་ཉིད་རིག་པར་
བྱའོ། །དེ་ལྟར་མཚན་ཉིད་དང་ལྡན་པའི་སློབ་དཔོན་གྱིས། གཉིས་པ་སློབ་མའི་མཚན་ཉིད་བརྟག་པའི་ཕྱིར།
དབང་བསྐུར་བའི་ཞུ་བ་ཕུལ་ནས་ལོ་གསུམ་གྱི་བར་དུ་མཚན་ཉིད་བརྟག་ཅིང་དད་པ་སྐྱེ་བའི་ཚིག་དང༌།
འཁོར་བ་ལས་བློ་ལྡོག་པའི་ཆོས་ཀྱི་ཚིག་དུམ་རེ་བཤད་ཅིང་བརྟག་གོ །དེ་ཉིད་སྣོད་དང་མི་ལྡན་ན་སྤྲོས་མེད་
མན་ཆད་ཀྱི་དབང་ལས་རྣམ་པ་ཐམས་ཅད་དུ་མི་བསྐུར་རོ། །འདི་ནི་ཟག་པ་རྣམས་ཟད་པར་བྱེད་པའི་དོན་
ཡིན་པས་གང་ཞིག་ཟག་པ་ལ་མངོན་པར་དགའ་བ་རྣམས་ཀྱི་སྤྱོད་ཡུལ་ནི་མ་ཡིན་ནོ། །དེ་ལས་ལོ་གསུམ་
གྱིས་སློབ་མའི་མཚན་ཉིད་བརྟགས་ནས། ད་ནི་དམ་ཚིག་དང་ལྡན་པའི་སྐལ་ལྡན་ལ་དབང་བསྐུར་སྔོན་དུ་
བླ་མའི་བྱ་བ་བསྟན་པ་ནི། དོན་གསུམ་པ་རྩོལ་བ་དང་བྲལ་བའི་བསྙེན་པའི་མན་ངག་ནི། རང་གི་བླ་མ་
236

སྤྲོས་མེད་དབང་གི་སྐོར་སོགས།
མཉེས་པར་བྱ་ཞིང་། དེ་ཉིད་ཀྱི་རྟགས་ལ་ཕེབས་པར་བྱེད་པ་བསྙེན་པ་བསྐྱལ་བའི་མན་ངག་ཏུ་གསུངས་པ་
ཡིན། འདི་ལ་ལྷ་དང་སྔགས་མེད་ཅིང་སྤྲོས་པ་མེད་ཀྱིས། ཐུན་མོང་པ་འདི་ཀུན་གྱི་བསྙེན་པ་ནི་བྱ་བྱེད་
བཅས་པ་སྟེ། བྱས་པ་གང་ཡིན་པ་འཇིགས་པས་ན། བྱར་མེད་འཇིགས་བྲལ་གྱི་བསྙེན་པས་སྟོང་གསུམ་
ཐམས་ཅད་གཞི་བཞེངས་སུ་བྱས་ནས་རང་གི་ངག་དག་པར་བྱེད་པའི་ཡན་ལག་ཏུ་བསྟན་པ་ཡིན་པས་ངག་
མ་དག་ན། སེམས་ཅན་གྱི་དོན་བྱ་བར་ནུས་པ་མ་ཡིན་ནོ། །འདིས་ངག་དག་པར་བྱེད་པའོ། །དེ་ལྟར་ངག་
དག་པར་བྱས་ནས་ནི་སེམས་འཇུག་པར་བྱེད་པའི་ཡན་ལག་ཏུ་བསྟན་པ་ཡིན་གྱི་ད་ནི་སེམས་ཅན་དེ་དག་
ཞུགས་ནས། ལུས་ངག་ཡིད་གསུམ་གྱི་སྤྱོད་པས་ལུས་ངག་ཡིད་གསུམ་གྱི་ཞེན་པ་བཟློག་པར་བྱས་ནས།
སློབ་མའི་ནུས་པ་བསྐྱེད་པའི་རྩོལ་བ་དང་བྲལ་བའི་ཉེ་བར་བསྙེན་པ་སྟེ། དོན་བཞི་པ་སྒྲུབ་པ་ནི་གསང་བ་
ཡི་གེ་མ་རུའི་སྤྱོད་པ་རྣམས་སྤྲོས་པ་ཉེ་བར་ཞི་བའི་དོན་དུ་བསྟན་པའོ། །འདི་ནི་ཚིག་ལ་སོགས་པའི་སྤྲོས་པ་
དང་རབ་ཏུ་བྲལ་བས་ན་ལུས་ངག་ཐ་དད་དུ་འཛིན་པའི་ཞེན་པ་རང་ལོག་ནས། ཕྱིས་སྐྱེ་བའི་ལུས་ངག་ཡིད་
ཀྱི་རྒྱུ་རྐྱེན་འགག་པར་བྱེད་པའི་མན་ངག་ཏུ་བསྟན་པའོ། །འདིར་ནི་དེ་ལྟར་ལུས་ངག་ངོ་བོར་ཡོད་པས་
དངོས་པོ་ནི་དངོས་པོ་ཉིད་ཀྱིས་དག་པས་ན་སྟོང་པས་ནི་མ་ཡིན་ནོ། །དངོས་པོའི་སྤྱོད་པ་འདི་དག་ནི་ལུས་
ངག་རྣམས་རང་ཟད་ལ་བཏང་བའི་ཕྱིར་ལུས་ངག་ཡིད་ཀྱི་དྲི་མ་དག་པར་བྱས་པའི་སློབ་མ་ལ་ནུས་པ་འཇུག་
པར་བྱེད་པའོ། །དྲི་མ་རྣམས་དག་པར་བྱེད་པའི་དག་བྱེད་ནི་སློབ་དཔོན་གྱིས་གོང་དུ་བསྟན་ཟིན་ཏོ། །དེ་
ལྟར་རྟགས་བྱུང་ནས་སློབ་མ་ངེས་པའི་དོན་ལ་འཇུག་པའི་དགོས་པ་ཡོད་དོ། །དེ་ནས་དོན་ལྔ་པ་སྒྲུབ་པ་ཆེན་
པོ་སྤྲོས་པ་མེད་པའི་མན་ངག་དུ་བསྟན་པ་ནི། ཡང་སྤྱོད་པའི་གནས་ལས་འཕོས་ནས། གསང་བ་ཡི་གེ་མ་
རུའི་དངོས་གཞིའི་མན་ངག་རྣམས་ལ་ཉམས་སུ་བླང་བ་ནི། དབང་པོ་རབ་འབྲིང་རྣམས་ཞག་གི་གྲངས་ཞག་
བདུན་ནམ། བཅུ་གཅིག་གམ། ཉེར་གཅིག་གིས་རང་གི་རིག་པ་མངོན་སུམ་ལ་གོམས་པར་བྱེད་པ་ནི། སློབ་
མའི་རིག་པ་ཉིད་བརྟན་པར་བྱ་བའི་དོན་ཡིན་ཏེ། འདི་ལྟར་དགོངས་པ་དང་མི་ལྡན་ན། སྐལ་ལྡན་ལ་ངེས་
ཤེས་མི་སྐྱེ་བའི་ཕྱིར་རང་གི་རིག་པ་ཉིད་དགོངས་པ་ལ་གནས་ནས། སློབ་མའི་རིག་པ་ཉིད་ཟིན་དུ་སྟོན་པའི་
ཕྱིར་ན་ཤིན་ཏུ་སྤྲོས་པ་མེད་པའི་སྒྲུབ་པ་ཆེན་པོ་ཞེས་བྱ་སྟེ། འདི་ཉིད་ལ་བསྐྱེད་པའི་རིམ་མེད། ལྷའི་སྐུ་ཡང་
གསལ་བར་བྱར་མེད། དེ་ཉིད་ལ་མཆོད་པ་འབུལ་དུ་མེད། དེ་ཉིད་ལ་བརྟེན་པའི་སྔགས་དང་། བསྒྲུབ་པའི་
སྔགས་དང༌། རྩ་བའི་སྔགས་མེད། དལ་མེད་པས་དལ་གྱི་ལྷ་ལས་དབང་བསྐུར་བླང་དུ་མེད་པ་དང་། བུམ་
237

བི་མ་སྙིང་ཐིག
པའི་རྫས་མེད་པའི་ཕྱིར་རྫོགས་པ་ཆེན་པོ་རང་བཞིན་གྱི་དབང་བསྐུར་བ་ཤིན་ཏུ་སྤྲོས་པ་དང་བྲལ་བའི་
གནད་ཡིན་པས་ན། སྒྲུབ་པ་ཆེན་པོ་དེ་དག་ཀུན། བླ་མའི་བྱ་བར་བསྟན་པའོ། །ད་ནི་དྲུག་པ་དབང་བསྐུར་
དངོས་གཞི་ལ་འཇུག་པའི་ཕྱིར་ན་སློབ་མའི་བྱ་བའི་མན་ངག་བསྟན་པར་བྱའོ། །དེ་ཡང་འདི་ལྟ་སྟེ། སློབ་མ་
ཀུན་དྲི་སྣ་ཚོགས་དང་། མེ་ཏོག་སྣ་ཚོགས་པའི་སེལ་མ་དང༌། ཆུ་དང་། འོ་མ་དང་། མར་དཀར་པོ་བསྲེས་
པའི་ཆུའི་ཁྲུས་ནས་ཨ་ཨ་ཞེས་བརྗོད་ཅིང་བཏོན་ལ། ཆུ་དེ་ལ་ཡང་དབུགས་རེ་ལ་ཨ་ཉེར་གཅིག་གིས་རྒྱུས་
བཏབ་ལ་འཕྲལ་བྱུང་གི་དྲི་མ་དག་པར་བྱེད་པའོ། །དེ་ནས་གོས་གསར་པ་བརྗེས་ཏེ་གྱོན་ལ། འཇིག་རྟེན་
བར་ཆད་བསྲུང་བའི་འཁོར་ལོ་གདགས་པ་ནི། ཡི་གེ་བརྒྱད་ཀྱིས་རྣམ་ཤེས་བརྒྱད་ཀྱི་གནས་བརྒྱད་དུ་རྒྱུས་
གདབ་པ་ནི། འདི་ནི་འཇིག་རྟེན་གྱི་བགེགས་ཀྱི་ནུས་པ་མི་སྐྱེ་བར་བྱ་བའི་ཕྱིར་དང༌། སློབ་མ་རང་གི་རྣམ་
པར་ཤེས་པ་ཚོགས་བརྒྱད་ཀྱི་ཡུལ་ལ་མི་སྐྱེ་བར་བྱ་བའི་དོན་ཡིན་ནོ། །དེ་ནས་ཡི་གེ་བརྒྱད་ཀྱི་ཐ་མ་ཕཊ་
ཡིག་ངག་ཏུ་ཡང་བཟླས་སུ་གཞུག་གོ །དབུགས་རེ་ལ་ཉེར་གཅིག་རེ་བཟླས་ཤིང་དུར་ཁྲོད་དུ་བཏང་ངོ༌། །དེ་
ནས་སློབ་མས་དུར་ཁྲོད་དུ་ཕྱིན་པ་དང་། ཤ་སྣ་ཚོགས་པའི་གཏོར་མ་དང༌། མེ་ཏོག་སྣ་ཚོགས་པའི་གཏོར་མ་
གཉིས་ཀྱིས་མཁའ་འགྲོ་མ་ལ་མཆོད་ལ། བདག་གི་བར་ཆད་ཉེ་བར་ཞི་བར་གྱིས་ཤིག་པར་གསོལ་བ་
བཏབ་ལ། ལུས་རུ་ཤན་འབྱེད་པའི་སྤྱོད་པ་ལ་ཞག་གཅིག་ཏུ་བྱ། འཇོག་པའི་མཚམས་སུ་ལུས་ཀྱི་དགེ་སྦྱོར་
དུ་འགྲོ་བའི་སྤྱོད་པ་བྱའོ། །དེ་ནི་བག་ཆགས་འཇོག་པའམ་ལས་ཀྱི་འཕྲོ་འཐུད་པའོ། །དེ་ལ་ནི་དགོས་པ་
གཉིས་ཡོད་དེ་ཐུན་མོང་དང་མཆོག་གི་དགོས་པའོ། །ཐུན་མོང་གི་ལས་གསུམ་སྟེ། ལུས་ཀྱི་བར་ཆད་ཉེ་བར་
ཞི་བས་ལུས་ཀྱི་ལས་ཐམས་ཅད་འགྲུབ་པའི་དགོས་པ་དང་། དེ་ལྟར་བྱས་པས་ལུས་ཀྱི་ཞེན་པ་ལྡོག་པའི་
དགོས་པ་དང༌། དེ་གཉིས་ཀྱི་ཐུན་མོང་དུ་གསང་སྔགས་ཀྱི་ཐབས་ཁྱད་པར་ཅན་ལ་བརྟེན་ནས་ལུས་ཀྱི་སྡིག་
པ་མ་ལུས་པར་འདག་པའི་དགོས་པ་ཡོད་དོ། །མཆོག་གི་དགོས་པ་ནི། དེ་ལྟར་ལུས་ཀྱི་ཞེན་པ་ལ་བརྟེན་
ནས་ལུས་འཁོར་བའི་ལུས་རུ་ཤན་བྱེད་པས་ལུས་ཁམས་གསུམ་གྱི་ལུས་ལ་མི་འཇུག་པའི་དགོས་པ་དང༌།
དེ་ཉིད་ཁམས་གསུམ་དུ་མ་ཞུགས་ནས་གང་དུ་སོང་ཞེ་ན། ལུས་སྤྲུལ་པའི་སྐུར་འགྲོ་བའི་དགོས་པ་དང་། དེ་
གཉིས་ཀྱི་ཐུན་མོང་དུ་སངས་རྒྱས་ཐམས་ཅད་ཀྱི་སྐུ་དང་གཉིས་སུ་མེད་པར་ཡོངས་སུ་མྱ་ངན་ལས་འདའ་
བར་འགྱུར་བའི་དགོས་པ་ཡོད་དོ། །དེ་ནས་ངག་རུ་ཤན་འབྱེད་པའི་སྤྱོད་པ་ཞག་གཅིག་ཏུ་བྱ། །ཐ་མ་ལ་
ངག་གི་དགེ་སྦྱོར་དུ་འགྲོ་བའི་སྤྱོད་པའོ། །དེ་ལ་དགོས་པ་དྲུག་པོ་རྩིའོ། །དེ་ནས་སེམས་རུ་ཤན་འབྱེད་པའི་
238

སྤྲོས་མེད་དབང་གི་སྐོར་སོགས།
སྤྱོད་པ་ལ་ཞག་གཅིག་བྱ། ཐ་མ་སེམས་ཀྱི་དགེ་སྦྱོར་དུ་འགྲོ་བའི་སྤྱོད་པ་བྱའོ། །འདི་ལ་དགོས་པ་དྲུག་སྟེ།
དེས་ལུས་ངག་ཡིད་གསུམ་སྐུ་གསུམ་དུ་གྲོལ་བས་ན་རབ་ཏུ་ཟབ་བོ། །དེ་ནི་ཕྱིས་སློབ་མའི་ལུས་ངག་ཡིད་
གསུམ་འཁོར་བར་ལྡོག་མི་སྲིད་པའི་དོན་དུ་བསྟན་པའོ། །དེ་ནི་ཐུན་མོང་དང་སྦྱར་ན་སློབ་མ་སྟ་གོན་ལ་
གནས་པའི་ཆོ་ག་ཞེས་བྱའོ། །དེ་ཉིད་ཀྱང་ཕྱིས་གཞན་ལ་རག་ལས་པའི་འབད་བཅས་མ་ཡིན་པར་རྣལ་
འབྱོར་པའི་རང་གི་སྤྱོད་ཡུལ་དུ་བསྟན་པ་ཡིན་གྱི་གཞན་གྱི་རྩལ་སྒྲུབ་ཏུ་མ་ཡིན་ནོ། །དེ་ནས་སློབ་མ་རང་གི་
བྱ་བ་རྫོགས་པར་བྱས་ནས། བླ་མ་ལ་ཤིན་ཏུ་སྤྲོས་པ་མེད་པ་རང་བཞིན་རྫོགས་པ་ཆེན་པོའི་དབང་ཞུ་བའི་
དོན་དུ་འཕངས་པའི་ནོར་གྱིས་གཅེས་པའི་མན་ངག་ཐོབ་པར་བྱ་བའི་ཕྱིར་རང་གི་ཡིད་དུ་འོང་བ་བླ་མ་ལ་
བཞེད་པ་མེད་ཀྱང་དབུལ་བར་བྱ་བ་ནི། འཇིག་རྟེན་ལས་འདས་པའི་དངོས་གྲུབ་ཐུན་མོང་མ་ཡིན་པ་ཐོབ་
པར་བྱ་བའི་དགོས་པ་ཡོད་པ་ཡིན་ནོ། །གསེར་ལ་སོགས་པ་རིན་པོ་ཆེའི་མཎྜལ་ཕུལ་པས་ནི་ཡེ་ཤེས་ལྔའི་ངོ་
བོ་ལ་ལོངས་སྤྱད་པར་བྱ་བའི་དགོས་པའམ་བརྡའ་ཡིན་ནོ། །འབྲུ་རྣམ་པ་ལྔའི་མཎྜལ་ནི་དེ་ལྟར་ཡེ་ཤེས་ལྔ་
ལ་ལོངས་སྤྱད་པས་འབྲས་བུ་ལྔར་དོན་གཅིག་པའི་བརྡའ་ཡིན་ནོ། །དྲི་ལྔའི་མཎྜལ་ཕུལ་བས་ནི་ཆོས་ཉིད་
སྟོང་པ་ཉིད་ཀྱི་ཡེ་ཤེས་ལྔའི་དྲིས་ལུས་སེམས་ཚིམས་པར་མཛོད་ཅིག་པའི་བརྡའ་ཡིན་ནོ། །སྨན་སྣ་ཚོགས་
པའི་མཎྜལ་ཕུལ་བས་ནི་བདག་གི་ལུས་ལ་ཕྱི་ནང་གི་སྡུག་བསྔལ་རྣམས་དང་བྲལ་བར་མཛོད་ཅིག་པའི་
བརྡའ་ཡིན་ནོ། །མེ་ཏོག་སྣ་ཚོགས་པའི་མཎྜལ་ཕུལ་བས་ནི་སྣང་བ་ཐམས་ཅད་འོད་ལྔའི་མེ་ཏོག་གིས་གང་
ཞིང་རྒྱས་པར་མཛོད་ཅིག་པའི་བརྡའ་ཡིན་ནོ། །དེ་ནས་སློབ་མ་ལ་བླ་མས་བརྡའ་བསྟན་ནས། བླ་མས་ཀྱང་
བརྡའ་དེ་རྣམས་ཀྱི་དོན་བཤད་པར་བྱའོ། །དེ་ནི་མཆོག་གི་དངོས་གྲུབ་ཐོབ་པའི་དོན་དུ་ཡིན་གྱི། ཐུན་མོང་
གི་དངོས་གྲུབ་ཚེ་གཅིག་ལ་རང་གི་ནོར་འཕེལ་བའི་དོན་དུ་ནོར་དང་། དེ་ཉིད་ཟད་མི་ཤེས་པའི་ཕྱིར་ན་རིན་
པོ་ཆེ་དང་། མུ་གེའི་རིགས་དང་བྲལ་བའི་ཕྱིར་ན་འབྲུ་དང་། དབང་པོ་གསལ་བའི་ཕྱིར་ན་དྲི་དང་། ནད་ཀྱི་
སྡུག་བསྔལ་ལས་གྲོལ་བའི་ཕྱིར་ན་སྨན་དང་། ཤེས་རབ་དང་དད་པ་ཕུན་སུམ་ཚོགས་པའི་ཕྱིར་ན་མེ་ཏོག་
དང༌། དེ་དག་གི་ཐུན་མོང་དུ་ཐོབ་པར་བྱ་བའི་ཕྱིར་བླ་མ་ལ་དབུལ་ལོ། །དེ་ནས་བླ་མའི་མན་ངག་གིས་སློབ་
མ་ལ་ངེས་ཤེས་བཙན་ཐབས་སུ་བསྐྱེད་པའི་ཕྱིར་བླ་མས་སློབ་མ་རྗེས་སུ་བཟུང་བ་ནི་འཁོར་བ་ལས་
བཟུང་ནས་མྱ་ངན་ལས་འདས་པའི་སར་སྒྲོལ་བའི་ཕྱིར་དབང་བསྐུར་དངོས་གཞིའི་གདམས་ངག་བསྟན་པ་ནི།
རྗེས་སུ་འཇུག་པའི་སློབ་མ་ལ་ལུས་ངག་ཐ་དད་དུ་འཛིན་པའི་ཉོན་མོངས་པ་ཡོད་པའི་ཕྱིར་རེ་ཞིག་བསྟན་
239

བི་མ་སྙིང་ཐིག་
པའི་ཚུལ་ཙམ་ཞིག་དགོས་ཏེ། གནས་པའི་རྟེན་གཞི་མཚོན་པར་བྱེད་པའི་ཕྱིར། དྲི་སྣ་ཚོགས་པའི་མཎྜལ་
ཟླུམ་པོ་ཤིན་ཏུ་ཡིད་དུ་འོང་བ་ཞིག་བྱ། དེ་ལ་མེ་ཏོག་ལྔའི་ཚོམ་བུ་ཁ་དོག་རེས་གཙོ་བྱས་པའི་ལྔ་ཚན་ལྔ་
བཀྲམ་པ་ནི། སྣང་བ་འདི་ལ་རིགས་ལྔའི་དལ་དང་དབྱེར་མེད་པར་གྱུར་ཅིག་པའི་བརྡ་ཡིན་ནོ། །དེ་ལྟར་
སྣང་བ་འདི་ཉིད་ལ་ལོངས་སྤྱོད་པའི་སྐུ་ཐོབ་པར་འདུག་པ་ལ་བདུད་སྡིག་ཅན་འཁོར་བ་ལ་ཞེན་ཅིང་དགའ་
བ་རྣམས་ཀྱིས་བར་དུ་གཅོད་པ་ཉེ་བར་ཞི་བར་བྱ་བའི་ཕྱིར་འཕགས་པ་རྣམས་ལ་མཆོད་པའི་བྱེ་བྲག་རྣམས་
དང༌། མཁའ་འགྲོ་མ་རྣམས་དང་ཆོས་སྐྱོང་རྣམས་ལ་གཏོར་ཚོགས་ཀྱང་ཤིན་ཏུ་བཟང་བར་བཤམས་པ་ནི་
རྣལ་འབྱོར་པའི་བར་ཆད་ཞི་བར་བྱ་བའི་དོན་དུའོ། །དེ་ལྟར་བྱས་ལ་རང་བླ་མའི་ལུས་ངག་ཡིད་ལ་གསལ་
གདབ་པ་ནི། འདི་ནི་བླ་མའི་ནུས་པ་བསྡུ་བར་བྱ་བའི་དོན་ཡིན་ནོ། །དེ་ཡང་། བླ་མ་རྡོ་རྗེ་འཛིན་པ་རྣམས་
དགོངས་སུ་གསོལ། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་རྣམས་ཏེ་རྡོ་རྗེ་དང་རིན་པོ་ཆེ་
དང་པདྨ་དང་ལས་དང་བདེ་བར་གཤེགས་པའི་རིགས་ཐམས་ཅད་བདག་ལ་དགོངས་སུ་གསོལ། བདག་
མིང་འདི་ཞེས་བགྱི་བ་དུས་འདི་ནས་བཟུང་སྟེ་སྙིང་པོ་བྱང་ཆུབ་ལ་མཆིས་ཀྱི་བར་དུ། བླ་མ་རྡོ་རྗེ་འཛིན་པ་
ཆེན་པོས་བདག་གི་ལུས་བྱིན་གྱིས་བརླབ་ཏུ་གསོལ། བདག་གི་ངག་བྱིན་གྱིས་བརླབ་ཏུ་གསོལ། བདག་གི་
ཡིད་བྱིན་གྱིས་བརླབ་ཏུ་གསོལ། བདག་གི་སྣང་བ་བྱིན་གྱིས་བརླབ་ཏུ་གསོལ། སྨིན་པར་མཛད་དུ་གསོལ།
གྲོལ་བར་མཛད་དུ་གསོལ། གང་བར་རྒྱས་པར་ཆེར་འཕེལ་བར་མཛད་དུ་གསོལ། ཞེས་གསོལ་བ་གདབ།
བརྒྱུད་པའི་བླ་མ་ལ་གསོལ་བ་གདབ་པ་ནི། ཀྱེ་སངས་རྒྱས་ཀུན་གྱི་སྐུ་གསུང་ཐུགས་ལྡན་པ། ཟག་པ་རང་
ཟད་དབྱིངས་ནས་སྐུ་གཤེགས་པའི། །དྲི་མ་རང་དག་དབྱིངས་ནས་སྤྱན་གཟིགས་ནས། །ཐུགས་རྗེ་རང་
ཤུགས་ཆེན་པོས་འགྲོ་བའི་དོན་མཛད་པའི། །བདེ་གཤེགས་འཇིག་རྟེན་མཁྱེན་པའི་ཐུགས་མངའ་བ། །
དགོངས་པ་ཉག་གཅིག་མི་གཡོ་དབྱེར་མེད་ཀྱང༌། །སྔོན་བཞུགས་དུར་ཁྲོད་གནས་ནས་རྗེས་དགོངས་ལ། །
རང་བཞིན་མཛད་པ་གང་ཡང་མི་མངའ་ཡང་། །བདག་བློ་མོས་པའི་དོན་ཕྱིར་འདིར་གཤེགས་ཤིག ། ཨེ་མ་
ཧོ༑ བྱིན་རླབས་བརྒྱུད་པའི་རྩ་བ་བླ་མ་བརྒྱུད་པ་ཡི། །རིམ་པ་གཉིས་ཀྱིས་རིམ་ནས་རིམ་ཞུགས་པའི། །
བདག་ཉིད་ཆེན་པོ་རོ་ལངས་བདེ་བ་དང༌། །མཁྱེན་པའི་ཐུགས་ནི་རབ་ཏུ་སྦྱངས་དང་ལྡན། །མཁྱེན་རབ་
སྤྲུལ་པ་མཉྫ་ཤྲཱི་མི་ཏྲ་དང་། །ཐུགས་རྗེ་ཆེན་པོས་འགྲོ་བའི་སྡུག་བསྔལ་གཅོད། ། རྗེ་བཙུན་ཐུགས་རྗེ་མཆོག་
ལྡན་ཤྲཱི་སིདྷ་དང་། །མཁས་པ་ཐེག་པ་ཡོངས་ཀྱི་སྒྲོ་འདོགས་རབ་ཆོད་པ། །འཇིག་རྟེན་མུན་པ་སེལ་མཛད་
240

སྤྲོས་མེད་དབང་གི་སྐོར་སོགས།
ཛྙཱ་ན་སཱུ་ཏྲ་དང༌། །སྐྱེ་ཤི་ཀུན་བྲལ་ཚེ་ལ་དབང་ཐོབ་པའི། །མཁས་པ་ཆེན་པོ་བི་མ་མི་ཏྲ་དང༌། །མཉམ་
བཞག་རྗེས་ལ་དབྱེར་མེད་པའི། །སེམས་ལ་དབང་ཐོབ་ཏིང་འཛིན་བཟང་པོ་དང༌། །རང་རྒྱུད་འཁྲུལ་པ་བློ་
ལ་མི་གནས་པའི། །བདུད་རྩིའི་བཅུད་སྟོན་ལྡང་མ་ལྷུན་རྒྱལ་དང༌། །མཁའ་འགྲོས་ལུང་བསྟན་རྗེས་སུ་
བཟུང་བ་ཡི། །གྲུབ་ཐོབ་འཁྲུལ་པ་ཞིག་པའི་ལྕེ་བཙུན་སེང་དབང་དང༌། །བྱང་ཆུབ་སེམས་དཔའི་སྤྲུལ་པས་
འགྲོ་བ་འདྲེན་མཛད་པའི། །བླ་མ་རྗེ་བཙུན་སྤྲུལ་སྐུ་ཞང་ཉི་དང༌། །རང་རྒྱུད་བཅིངས་པ་ཉིད་ལས་བརྒལ་
མཛད་པའི། ། བླ་མ་མཁས་པ་ཉི་འབུམ་དང་། །ཐེག་ཆེན་རྫོགས་ཆེན་སྙིང་པོ་དར་མཛད་པའི། །སངས་རྒྱས་
བརྒྱུད་འཛིན་གུ་རུ་ཇོ་འབེར་དང༌། །བྱང་ཆུབ་སེམས་འབྱོངས་འགྲོ་བའི་དཔལ་གྱུར་པའི། །འཁྲུལ་ཞིག་ཆེན་
པོ་དྲིན་ཆེན་བླ་མ་དང༌། །གསལ་སྟོང་དབྱེར་མེད་བདེ་བའི་དོན་རྟོགས་པའི། །ཟླ་བ་མུན་སེལ་མཁས་པའི་
རྣལ་འབྱོར་དང་། །སྐུ་གསུམ་ཀློང་དུ་འཁྲུལ་པ་རང་ཞིག་པའི། །ཀུ་མ་རཱ་ཛ་མགོན་པོ་ཐུགས་རྗེ་ཅན། །
མཁས་ པ་ དགོངས་ པ་ མི་ འགྱུར་ཐུགས་ལ་ གཡོ་མེད་རྣམས། །འབྱུང་བ་ རང་དྭངས་ཟག་མེད་དབྱིངས་
བཞུགས་ཀྱང་། །སྔོན་གྱི་ཐུགས་རྗེ་ཆེན་པོ་ཉིད་གཡོས་ལ། །ཐུགས་རྗེ་མཆོག་གིས་བདག་ལ་དགོངས་ཤིག་
བྱིན་གྱིས་རློབས། །ཨོཾ་ ཨཱཧཱུྃ་གུ་རུ་སིདྡྷི་ཧཱུྃ༔ སྤྱི༔ ཨོཾ་ཨཱཧཱུྃ༔ དམ་པ་སངས་རྒྱས་ཀུན་གྱི་ཞལ་མཐོང་བདུད་
རྩིའི་རོ་ལྡན་པའི། །རོ་ལངས་བདེ་བ་ལྷ་ཡི་ལྷ་མཆོག་ཉིད། །སངས་རྒྱས་སྤྲུལ་པ་འགྲོ་བའི་གདུང་བ་སེལ་
མཛད་པ། །དམ་པ་བདུད་རྩི་ཉེ་བ་ཉིད་ལ་ཕྱག་འཚལ་བསྟོད། །དམ་པ་དེ་ཡིས་རྗེས་འཛིན་འཇམ་དཔལ་
སྐུར་སྤྲུལ་པའི། །ཉོན་མོངས་རང་དག་མཁྱེན་པའི་ཐུགས་དང་ལྡན། །གསུང་གི་འོད་ལྡན་འགྲོ་བའི་སྡུག་
བསྔལ་གཅོད། །དམ་པ་ཡིད་བཞིན་མྱུ་གུ་དེ་ལ་ཕྱག་འཚལ་བསྟོད། །སྤྲུལ་པ་དེ་ཡི་གདུང་འཛིན་མཁས་པ་
སྡེ་སྣོད་རྣམས་ཀྱི་བདག །ཐུགས་རྗེ་ཆེན་པོའི་སྤྲུལ་པ་འཛམ་གླིང་ཀུན་གྱི་རྒྱན། །དྲི་མེད་གསུང་མངའ་འགྲོ་
བ་ངལ་གསོའི་གནས། །དམ་པ་ཤེས་རབ་མྱུ་གུ་དེ་ལ་ ཕྱག་འཚལ་བསྟོད། །དེ་རྗེས་འཛིན་པ་མཁས་པ་
འཇིག་རྟེན་གསུམ་གྱི་མགོན། །རྡོ་ རྗེ་སེམས་དཔའི་སྤྲུལ་པས་བདག་བློའི་འཆིང་གཅོད་པ། །ཚངས་པའི་
གསུང་མངའ་འགྲོ་བ་ཀུན་ཡིད་འཕྲོག །དམ་པ་བདེ་བའི་མྱུ་གུ་མགོན་ལ་ཕྱག་འཚལ་བསྟོད། །དེ་ཡི་གདུང་
འཛིན་མཁས་བློ་སྐྱེ་བ་གྲངས་མང་སྦྱངས། །མཁྱེན་པ་རབ་ལྡན་སྡེ་སྣོད་ཀུན་ལ་རྨོངས་པ་མེད། ། སྐྱེ་ཤི་
གཉིས་མེད་སྤྲུལ་པས་འགྲོ་དོན་མཛད། །དམ་པ་བདེ་གསལ་མྱུ་གུ་ཉིད་ལ་ཕྱག་འཚལ་བསྟོད། །དམ་པ་དེ་
ཡིས་རྗེས་འཛིན་གསང་སྔགས་ཤ་ཡི་སྤྱན་མངའ་བ། །མི་རྟོག་བཟང་པོས་ཐུགས་ཀྱི་གནད་སྤྲོས་ནས། །
24

བི་མ་སྙིང་ཐིག་
འཛམ་གླིང་འགྲོ་རྣམས་བསམ་པའི་རྒྱུད་མཁྱེན་པའི། །དམ་པ་རྟོག་མེད་མྱུ་གུ་མགོན་ལ་ཕྱག་འཚལ་བསྟོད། །
དམ་པ་དེ་ཡིས་རྗེས་འཛིན་སྐལ་ལྡན་ཆོས་ཀྱི་མཛོད་མངའ་བ། །བསྟན་པའི་སྲོག་འཛིན་འགྲོ་བའི་མུན་པ་
སེལ། །བདེ་གཤེགས་བཀའ་དང་བླ་མའི་སྙིང་བཅུད་དྲིལ། །དམ་པ་པདྨའི་མྱུ་གུ་མགོན་ལ་ཕྱག་འཚལ་
བསྟོད། །དམ་པ་དེ་ཡིས་རྗེས་འཛིན་གསང་སྔགས་གདམས་ངག་ཀུན་གྱི་མཛོད་མངའ་བ། །གྲུབ་པ་མཐར་
ཕྱིན་གྲུབ་ཐོབ་ཀུན་གྱི་རྗེ། །དམ་པ་བདེ་གཤེགས་ལམ་དུ་སློང་ལ་ཕྱག་འཚལ་བསྟོད། །དམ་པ་དེ་ཡིས་རྗེས་
འཛིན་རྗེ་བཙུན་འགྲོ་བ་རྣམས་ཀྱི་མགོན། །གསང་སྔགས་རྣམས་ལ་དབང་བསྒྱུར་ལུང་བསྟན་རྗེས་སུ་འཛིན། །
མངོན་སུམ་དོན་སྟོན་མ་རིག་མུན་པ་སེལ། །ཞེ་སྡང་རྡོ་རྗེ་ཉིད་ལ་ཕྱག་འཚལ་བསྟོད། །དམ་པ་དེ་ཡིས་རྗེས་
འཛིན་འཁོར་བའི་སྐྱབས་གནས་དཔའ་བོ་ཉིད། །འགྲོ་བ་རྣམས་ཀྱི་མགོན་པོ་དྲི་མ་མེད་པ་ཡི། །རྫོགས་ཆེན་
གནད་བསྡུས་ངེས་པའི་སྙིང་པོ་སྟོན། །དམ་པ་སྐུ་གསུམ་ལམ་དུ་སློང་ལ་ཕྱག་འཚལ་བསྟོད། །དམ་པ་དེ་
ཡིས་རྗེས་འཛིན་འཁོར་བའི་ཉེས་སྐྱོན་རང་སར་དག །མན་ངག་སྙིང་པོའི་བཅུད་ཕྱུང་མངོན་སུམ་དོན་སྟོན་པ། །
འགྲོ་རྣམས་བླ་མེད་སངས་རྒྱས་མཆོག་ལ་འགོད་མཛད་པའི། །དམ་པ་ངེས་དོན་བརྒྱུད་འཛིན་རྣམས་ལ་ཕྱག་
འཚལ་བསྟོད། །དམ་པ་དེ་ཡིས་རྗེས་འཛིན་བྱང་སེམས་སྒྲུབ་པའི་རྒྱལ་པོ་ཉིད། །ཡེ་ཤེས་ཉི་མའི་འོད་ཀྱིས་
ཕྱོགས་བཅུ་ཀུན་ཏུ་ཁྱབ། །མ་རིག་མུན་སེལ་རྟོག་བྲལ་དྲིན་ཅན་བླ་མ་རྗེ། །དམ་པ་ཐུགས་མངའ་བདག་ཉིད་
དེ་ལ་ཕྱག་འཚལ་བསྟོད། །དམ་པ་དེ་ཡིས་རྗེས་འཛིན་ཐེག་པའི་བློ་གྲོས་ཅན། །འཕྱུགས་མེད་གདམས་པའི་
གནད་ཀྱིས་འཁྲུལ་མེད་བཙན་ས་ཟིན། །ཟང་ཐལ་དོན་རིག་ལྔ་ལྡན་འོད་དུ་འབར། །དམ་པ་སྐྱེ་བ་རང་སར་
དག་ལ་ཕྱག་འཚལ་བསྟོད། །དམ་པ་དེ་ཡིས་རྗེས་འཛིན་གདམས་པ་མ་ལུས་མཁྱེན། །ཆོས་ཉིད་ཡངས་པའི་
ངང་ནས་རང་གྲོལ་ལམ་དུ་སློང་། །ཐུགས་རྗེའི་འོད་མངའ་དྲིན་ཆེན་ཆོས་ཀྱི་རྗེ། །དམ་པ་རིག་སྟོང་རང་སར་
གྲོལ་ལ་ཕྱག་འཚལ་བསྟོད། །གུས་པས་གསོལ་འདེབས་ཐུགས་རྗེས་བྱིན་གྱིས་བརླབ་ཏུ་གསོལ། །སྤྱི༔ ཨོཾ་
ཨཱཧཱུྃ༔ གུ་རུ་ན་མོ། དྷརྨ་ཀ་ཡ་ས་མནྟ་བྷ་དྲ༔ བཛྲ་བྷ་གི་ཤུ་ན་མོ༔ སམྦྷ་ར་ཐ་ཡ་སིང་མ་ཧཱ་སིད་ཏི་ས་མ་ཡ༔
སཾ་བྷོ་ཀ་ཡ་བཛྲ་དྷ་རི་ན་མོ༔ སམྦྷ་ར་ཐ་ཡ་སིང་མ་ཧཱ་སིད་ཏི་ས་མ་ཡཱ༔ ནིརྨ་ཀ་ཡ་བཛྲ་ས་ཏཱ་ན་མོ༔ སམྦྷ་ར་ཐ་
ཡ་སིང་མ་ཧཱ་སིད་ཏི་ས་མ་ཡ༔ བཛྲ་པ་ནི་ན་མོ༔ ས་ར་ཐ་ཡ་སིང་མ་ཧཱ་སིད་ཏི་ས་མ་ཡཱ༔ པྲཛྙཱ་བྷ་བཱ་གུ་རུ་ན་
མོ༔ སམ་ར་ཐ་ཡ་སིང་མ་ཧཱ་སིད་ཏི་ས་མ་ཡཱ༔ བཛྲ་ཤྲཱི་ཤི་མི་ཏྲ་གུ་རུ་ན་མོ༔ སམྨཱ་ར་ཐ་ཡ་སིང་མ་ཧཱ་སིད་ཏི་ས་
མ་ཡཿ ཤྲཱི་སིང་ཧ་གུ་རུ་ན་མོ༔ སནྡྷ་ར་ཐ་ཡ་སིང་མ་ཧཱ་སིད་ཏི་ས་མ་ཡཱ༔ ཛྷཱ་ན་སཱུ་ཏྲ་གུ་རུ་ན་མོ༔ སམྦྷ་ར་ཐ་ཡ་
242

སྤྲོས་མེད་དབང་གི་སྐོར་སོགས།
སིང་མ་ཧཱ་སིད་ཏི་ས་མ་ཡཱ༔ བྷི་མ་ལ་མི་ཏྲ་གུ་རུ་ན་མོ༔ སམྦྷ་ར་ཐ་ཡ་སིང་མ་ཧཱ་སིད་ཏི་ས་མ་ཡཱ༔ ས་མ་ཏྲི་
བྷ་དྲ་གུ་རུ་ན་མོ༔ ས་ར་ཐ་ཡ་སིང་མ་ཧཱ་སིད་ཏི་ས་མ་ཡ༔ བྷ་བྷིར་ཧེ་གུ་རུ་ན་མོ༔ སམ་ར་ཐ་ཡ་སིང་མ་ཧཱ་
སིད་ཏི་ས་མ་ཡཱ༔ སྭ་ཏི་བཛྲ་གུ་རུ་ན་མོ༔ སམྦྷ་ར་ཐ་ཡ་སིང་མ་ཧཱ་སིད་ཏི་ས་མ་ཡཱ༔ སིང་ཧྭ་ཤྭ་ར་གུ་རུ་ན་
མོ༔ སནྡྷ་ར་ཐ་ཡ་སིང་མ་ཧཱ་སིད་ཏི་ས་མ་ཡཱ༔ སཱུརྱ་ལཀྵ་གུ་རུ་ན་མོ༔ སམ་ར་ཐ་ཡ་སིང་མ་ཧཱ་སིད་ཏི་ས་མ་ཡཱ༔
གུ་རུ་ཇོ་འབེར་གུ་རུ་ན་མོ༔ སནྡྷ་ར་ཐ་ཡ་སིང་མ་ཧཱ་སིད་ཏི་ས་མ་ཡཿ ཡོ་གི་གཉའ་ན་གུ་རུ་ན་མོ༔ སཟླ་ར་ཐ་
ཡ་སིང་མ་ཧཱ་སིད་ཏི་ས་མ་ཡཱ༔ དྷེ་ཀེ་བཛྲ་གུ་རུ་ན་མོ༔ སརླུ་ར་ཐ་ཡ་སིང་མ་ཧཱ་སིད་ཏི་ས་མ་ཡཱ༔ ཀུ་མ་རྭ་ཙ་གུ་
རུ་ན་མོ༔ སམྦྷ་ར་ཐ་ཡ་སིང་མ་ཧཱ་སིད་ཏི་ས་མ་ཡཱ༔ ཨོཾ་ཨཱཧཱུྃ༔ ཨེ་མ༔ དམ་པ་སངས་རྒྱས་ཐམས་ཅད་སྐྱེད་
མཛད་ངོ་བོ་ཉིད་ཀྱི་རྗེ། །སངས་རྒྱས་སྟོང་གི་དཀྱིལ་འཁོར་ཉིད་ལ་དབང་སྒྱུར་བླ་མ་ཉིད། །བཛྲ་བྷ་བྷ་ལྷ་རྗེ་
དཔའ་བོ་ཉིད་ཀྱི་ཞལ། །བདག་བློའི་གཏི་མུག་འཇོམས་ཕྱིར་བསྟན་དུ་གསོལ། །འཇིག་རྟེན་དྲི་མའི་སྐྱོན་
མེད་ཉེས་པ་ཀུན་ལས་གྲོལ། །རང་གི་རྒྱུད་དག་སངས་རྒྱས་སུམ་སྟོང་གི །ཐུགས་ལ་མངའ་མཛད་མཉྫ་ཤྲཱི་མི་
ཏྲའི་ཞལ། །བདག་བློའི་ཞེ་སྡང་འཇོམས་ཕྱིར་བསྟན་དུ་གསོལ། །སངས་རྒྱས་ཐུགས་རྗེ་ཆེན་པོའི་གསུང་གི་
འོད་ཟེར་ཅན། །འཇིག་རྟེན་ཚངས་པའི་གསུང་གིས་འགྲོ་བ་འདམ་ནས་འདྲེན། །ཤྲཱི་སིང་ཧ་རྡོ་རྗེ་མི་འགྱུར་
མཉམ་པ་ཉིད་ཀྱི་ཞལ། །བདག་བློའི་ང་རྒྱལ་ཟད་མཛད་བསྟན་དུ་གསོལ། །ཐེག་པའི་དོན་རྣམས་ཉིད་ཀྱི་
ཐུགས་ལ་ཇི་བཞིན་སྣང་སྟོན་པ། །མི་བསྐྱོད་ཡེ་ཤེས་འགྲོ་བའི་དོན་ལ་བརྩོན་པ་དམ་པ་རྗེ་ཡི་སྐུ། །ཛྙཱ་ན་སུ་
ཏྲ་འཇིག་རྟེན་རྨོངས་པ་མེད་པའི་ཞལ། །བདག་བློའི་འདོད་ཆགས་ཟད་མཛད་བསྟན་དུ་གསོལ། །ཐུགས་རྗེ་
མི་མཐུན་སྒྲ་ཚིག་མང་པོ་ཡིས། །འགྲོ་མགོན་ཡེ་ཤེས་ཉི་མའི་འོད་ཀྱིས་འཛམ་གླིང་ཀུན་ཏུ་སྣང་། །བི་མ་མི་ཏྲ་
སྐྱེ་ཤི་ཀུན་བྲལ་ཞལ། །བདག་བློའི་ཕྲག་དོག་ཟད་མཛད་བསྟན་དུ་གསོལ། །དགོངས་པ་བར་མཚམས་མེད་
པས་རླུང་གི་འགྲོ་འོང་ཟད། །གཉིས་མེད་དག་པས་གང་ཡང་གྲོགས་སུ་སྣང་། །ཏིང་འཛིན་བཟང་པོ་གཟུང་
འཛིན་བྲལ་བའི་ཞལ། །བདག་བློའི་ཁོང་ཁྲོ་ཟད་མཛད་བསྟན་དུ་གསོལ། །ཆོས་ཀུན་མཉམ་པ་ཉིད་དུ་རབ་
རྟོགས་པའི། །བདག་གཞན་གཉིས་ཀྱི་ཞེན་པ་རྒྱུན་གཅོད་པའི། །ལྷུན་གྱི་རྒྱལ་མཚན་གཟི་བརྗིད་ཆེན་པོའི་
ཞལ། །བདག་བློའི་དུག་ལྔ་ཞི་མཛད་བསྟན་དུ་གསོལ། །ལུས་ངག་ཡིད་ཀྱི་ཞེན་པ་རང་ལོག་སྟེ། །ཉམས་
ལེན་མཐར་ཕྱིན་སྣང་བ་ཟད་སར་སྐྱོལ། །སེང་གེ་དབང་ཕྱུག་འཁྲུལ་སྣང་དག་པའི་ཞལ། །བདག་བློའི་
འཁྲུལ་སྣང་འཇོམས་ཕྱིར་བསྟན་དུ་གསོལ། །རྡོ་རྗེ་ཐེག་པའི་སྙིང་པོ་གསང་སྔགས་སྡོང་པོར་གྲགས། །སྐྱེ་
243

བི་མ་སྙིང་ཐིག
མེད་དོན་རྟོགས་སྣང་བ་ལམ་དུ་སློང་། །བཀྲ་ཤིས་མི་འགྱུར་རྡོ་རྗེ་འཆང་གི་ཞལ། །བདག་བློའི་ཉོན་མོངས་
བར་ཆད་བཟློག་ཏུ་གསོལ། །རྫོགས་ཆེན་འདོད་པ་བློ་ཡིས་ངེས་རྟོགས་པའི། །འཁོར་བའི་ཉེས་སྐྱོན་མ་ལུས་
ཀུན་བསལ་བའི། །རྗེ་བཙུན་སྤྲུལ་སྐུ་དོན་ཡོན་རྡོ་རྗེའི་ཞལ། །བདག་བློའི་འཁོར་བའི་ཉེས་སྐྱོན་བསལ་དུ་
གསོལ། །འཁོར་བ་མུ་མཐའ་མེད་པའི་ཀློང་དཀྱིལ་ནས། །ཆོས་ཉིད་དག་པས་ཀུན་གསལ་གཅིག་ཏུ་རྟོགས། །
བྱར་མེད་རྩོལ་སྒྲུབ་ལྷུག་པར་སྟོན་པའི་ཞལ། །བསྒོམ་བློའི་བཟང་རྟོགས་ཟད་མཛད་བསྟན་དུ་གསོལ། །
རྫོགས་ཆེན་དོན་སྒོམ་མཛད་པས་ཞིང་ཁམས་མཐའ་རུ་རྒྱས། །སྐུ་ལྔ་རང་ལ་རྫོགས་པས་སངས་རྒྱས་འདོད་
པ་སྟོར། །གཞི་མེད་རྩ་བྲལ་ཀུན་ཏུ་བཟང་པོའི་ཞལ། །འཛིན་རྟོག་ཟད་སར་སྐྱོལ་མཛད་བསྟན་དུ་གསོལ། །
མྱུར་ཟབ་གདམས་པ་ཀུན་ཐོབ་སངས་རྒྱས་རང་ལས་རྙེད། །བྱར་མེད་ལྷུག་པར་བཞག་པས་སྤང་བྱ་ཀུན་
དང་བྲལ། །ཚོགས་བསགས་རྒྱལ་པོ་རང་རིག་དྲི་མེད་ཞལ། །སྙིང་པོ་འོད་འབར་གསལ་མཛད་བསྟན་དུ་
གསོལ། །ཀུན་བཟང་ཀློང་ལས་རྟོགས་པའི་འོད་འབར་ཞིང་། །འཛིན་མེད་རང་གྲོལ་ཟང་ཐལ་ཆོས་ཀྱི་རྗེ། །
ཀུ་མ་རཱ་ཛ་འགྲོ་བའི་མགོན་པོ་པདྨའི་ཞལ། །བདག་བློའི་སྒྲིབ་གཉིས་མུན་པ་བསལ་ཕྱིར་བསྟན་དུ་གསོལ། །
ཨོཾ་ཧཱུྃ་སྭཱ་ཧཱ། དེ་ལྟར་ཚིག་གིས་ཀྱང་གསོལ་བ་བཏབ་ནས། དོན་གྱིས་ཀྱང་ལུས་ངག་ཡིད་གསུམ་ཤིན་ཏུ་
གདུང་བའི་སྒོ་ནས་གསོལ་བ་གདབ་པ་ནི། བླ་མ་བརྒྱུད་པའི་རང་ཤུགས་ཀྱིས་བྱིན་རླབས་འཇུག་པའི་སྒོ་
ནས་བསྟན་པ་ཡིན་ནོ། །སྐབས་འདིར་རྡོ་རྗེའི་གླུ་བླངས་ཀྱང་ལེགས་པ་ཡིན་ནོ། །དེ་ལྟར་བརྒྱུད་པའི་གསོལ་
ཚིག་སློབ་མ་ལ་ལན་གསུམ་བརྗོད་དུ་གཞུག དེ་ལྟར་གསོལ་བ་ལན་གསུམ་གདབ་པ་ནི། དལ་སྤྲོས་པ་མེད་
པའི་ནང་དུ་གཞུག་པའི་ཚིག་ཏུ་བསྟན་པ་ཡིན་གྱིས། དེ་ནས་བླ་མས་སློབ་མ་ལ་ཆོས་སྐུའི་ངོ་བོ་མ་མཐོང་
བར་དུ་གཞན་ཅིས་ཀྱང་དགོས་པ་མེད་སྙམ་པ་རྒྱུད་ལ་བརྟན་ཏུ་གཞུག་པ་ནི་འཁོར་བའི་བྱ་བ་ལས་བློ་ལྡོག་
པའི་དགོས་པའོ། །དེ་ནས་བླ་མས་སློབ་མ་རེ་རེ་ལ་དབང་བསྐུར་བ་ནི། གཅིག་པུར་བསྡད་ན་ཡེ་ཤེས་
འཕེལ་བའི་གྲོགས་ཡིན་ནོ་བའི་བརྡའོ། །བུ་ཁྱོད་སུ་ཡིན་ཞེས་པ་ནི་འཁོར་བ་རང་རྒྱུད་དུ་འཛིན་པའི་མིང་
སྤོངས་ཞེས་པའི་བརྡའ་ཡིན། སློབ་མས་བླ་མ་ལ་མཎྜལ་ཕུལ་བ་ནི་གུས་པའི་ཚུལ་ཡིན། རིག་པའི་མེ་ཏོག་
ཕུལ་བ་ནི། ཁྱད་པར་གྱི་དོན་དེ་བླ་མའི་རིག་པ་དང་གཉིས་མི་ཕྱེད་པར་མཉམ་པའི་དོན་ཡིན་ནོ། །གཅེར་
བུར་ཕྱུང་བ་ནི་རིག་པ་ལ་འཁོར་བའི་ཉེས་པ་མེད་དོ་བའི་བརྡའ་ཡིན་ནོ། །ལུས་འགྲེང་ཚུགས་སུ་འདུག་པ་ནི།
རྟག་ཏུ་ནམ་མཁའ་དང་འབྲལ་བར་མ་བྱེད་པའི་བརྡའ་ཡིན། རྐང་པ་གཉིས་གཤིབས་པ་ནི་ལུས་ཐབས་ཤེས་
244

སྤྲོས་མེད་དབང་གི་སྐོར་སོགས།
རབ་མིག་ཡིན་པས་མིག་ལ་ཤེས་པ་མ་འགྱུར་བར་ལྟོས་ཤིག་པའི་བརྡའ་ཡིན་ནོ། །ཐལ་མོ་སྙིང་ཁར་སྦྱར་བ་
ནི་རིག་པ་ཡེ་ཤེས་སྙིང་ན་གནས་པའི་བརྡའ་ཡིན། བླ་མའི་སྙིང་གི་དཀྱིལ་དུ་ཤེས་པ་གཏོད་པ་ནི་བླ་མའི་
ཐུགས་དང་གཉིས་སུ་མེད་པའི་བརྡའ་ཡིན། སེམས་གཞན་དུ་མ་ཡེངས་པར་གྱིས་ཤིག་ཅེས་པ་ནི་རིག་པ་རྡོ་
རྗེ་ལུ་གུ་རྒྱུད་ལ་མ་ཡེངས་པར་ལྟོས་ཤིག་ཅེས་པའི་བརྡའ་ཡིན་ནོ། །བླ་མས་བུའི་ཤེས་པ་མི་བཏང་བའི་ཕྱིར།
ཨ་ཨ་ཞེས་རླུང་དང་བཅས་ཏེ་བཅུག་པས་མ་བྱས་པའི་ཡེ་ཤེས་རང་བབས་སུ་སྐྱེ་བའི་བརྡའ་ཡིན་ནོ། །སློབ་
མའི་ལུས་ངག་ལ་རྟགས་གཡོ་བ་འཕར་བ་ནི་ཡེ་ཤེས་རང་ལུས་སུ་འབབ་པའི་རྟགས་ཡིན་ནོ། །དེ་ནས་བླ་
མས་རང་བཞིན་རྫོགས་པ་ཆེན་པོའི་དབང་གིས་བུའི་ངེས་ཤེས་བསྐྱེད་པའི་དོན་དུ་དབང་བསྐུར་བ་ནི། རང་
གི་མདུན་དྲང་པོར་ལུས་གོང་ལྟར་བྱེད་དུ་བཅུག་སྟེ་འདུག་པ་ནི། ལུས་ཀྱི་གནད་མ་གཅུན་ན་ཡེ་ཤེས་མངོན་
དུ་མི་སྣང་ངོ་ཞེས་པའི་བརྡའོ། ། བླ་མའི་ཁ་ཤར་དུ་སློབ་མའི་ཁ་ནུབ་ཏུ་བལྟས་ཏེ་ཨེ་མ་ལ་སོགས་པའི་ཚིག་
ང་རོ་དང་ལྡན་པར་བརྗོད་ནས་ཤར་དུ་སོང་དང་ཞེས་པས་སློབ་མ་ཉིད་དལ་དུ་འཇུག་པའི་བརྡའ་ཡིན་ནོ། །
དེའི་རྗེས་ལ་འགྲོ་ན་འགྲོ་ས་འདུག་གམ་ཞེས་པའི་བརྡས་བསྟན་པ་ཡིན། དེ་ལྟར་ཕྱོགས་བཞིར་བྱེད་པ་ནི་
དལ་གྱི་སྒོ་བཞི་ནས་འཇུག་པའོ། །བླ་མའི་ཕྱག་ནམ་མཁའ་ལ་ལན་གསུམ་གཡུགས་པ་ནི་རང་བཞིན་གྱི་
དལ་སྐུ་གསུམ་སྟོང་པར་གཅིག་པའི་བརྡའ་ཡིན་ནོ། །ཚིག་ཏུ་ནམ་མཁའ་ལ་ལྟོས་དང་ཞེས་པ་ནི་མ་བྱས་པའི་
རིག་པ་ཡེ་ཤེས་ཀྱི་ལྷ་ངོ་བསྟན་པ་ཡིན་ནོ། །ཡང་ནམ་མཁའ་ལ་ཡར་ཉི་མ་དེ་ལ་ཤེས་པ་གཏོད་ཅེས་པའི་
ཚིག་ནི་དེ་ཉིད་ཡེ་ཤེས་ལྔའི་སྣང་བ་ཡིན་པས་དེ་ལས་ཕྱིར་མ་ལྡོག་ཅིག་ཅེས་པའི་བརྡའ་ཡིན་ནོ། །བླ་མས་
གཡས་བརྐྱང་བ་ནི་འཁོར་བའི་སྤྲོས་པའོ། །གཡོན་བསྐུམས་པ་ནི་འདས་པའི་སྣང་བ་ལ་བག་ཡངས་སུ་སྤྱོད་
ཅིག་པའི་བརྡའོ། །མིག་ལ་མཛུབ་མོ་བཙུགས་པ་ནི་ཡེ་ཤེས་མིག་ནས་འཆར་བའི་བརྡའོ། །ངག་ཏུ་ཨ་བརྗོད་
པ་ནི་འདི་ལ་ཉམས་སུ་བླངས་ན་སྐྱེ་མེད་མྱུར་དུ་ཐོབ་པའི་བརྡའོ། །ཁ་ཕྱོགས་བཞིར་བལྟ་བ་ནི་སྣང་བཞིའི་
རིམ་པ་འཆར་བའི་བརྡའོ། །མཛུབ་མོ་ནམ་མཁའ་ལ་བསྒྲེང་བ་ནི་ལུ་གུ་རྒྱུད་ནམ་མཁའ་ལ་སྣང་བའི་བརྡའོ། །
མིག་ཧར་པོར་བལྟ་བ་ནི་འདི་ལྟར་ཡིན་ནོ་བའི་བརྡའོ། །ངག་ཏུ་ནམ་མཁའ་རྒྱ་ཆེའོ་ཞེས་པ་ནི་འདི་ལྟར་བྱས་
ན་སྣང་བ་འདི་རང་ཟད་ལ་འགགས་ནས་ཡེ་ཤེས་ཀྱི་སྣང་བ་སྐྱེ་བའི་བརྡའོ། །དེ་ལྟར་དབང་བསྐུར་བའི་དུས་
ནི་གོང་དུ་བླ་མས་བསྟན། དེ་ལྟར་དབང་བསྐུར་ནས་རིག་པ་མངོན་སུམ་གྱི་གདམས་པ་ཉམས་སུ་ལེན་
དུ་གཞུག་གོ །འདི་ལྟར་བྱས་ན་བླ་མ་དང༌། སློབ་མ་གཉིས་ཀ་སངས་རྒྱ་བ་ལ་ཐེ་ཚོམ་མེད་དོ། །ཞེས་དབང་
245

བི་མ་སྙིང་ཐིག
རྣམ་པར་ཕྱེ་བ་དབང་གི་འཕྲ་ཏིག་རྣམ་པར་བཀོད་པ་ལས། སྣང་བྱེད་སྒྲོན་མ་ཞེས་བྱ་བའི་དུམ་བུ། སློབ་
དཔོན་བྱེ་མ་ལས་མཛད་པ་སྟེ། དུམ་བུ་བཞི་པ་རྫོགས་སོ། །
ཨམཚ , དཔལ་མཆོག་དྲི་མེད་སྟོན་པ་རྡོ་རྗེ་འཆང་། །སྐྱེ་བ་བཞི་ཡིས་བསྡུས་པའི་སེམས་ཅན་ཀུན། །
མ་སྨིན་སྨིན་བྱས་ཐར་ལམ་མཆོག་ལ་བཀོད། །དབང་མཛད་ཐུགས་རྗེ་ཅན་ལ་ཕྱག་འཚལ་ལོ། །དེ་ལ་གང་
ཟག་དད་པ་ཅན་ཆོས་ཉིད་སྟོང་ཉིད་དང་དབྱེར་མི་ཕྱེད་པར་བྱ་བའི་ཕྱིར། དབང་བཞི་པོ་འདི་དག་ཀྱང་སོ་
སོའི་དུམ་བུ་གོ་རིམ་གྱི་ཞག་དང་ཟླ་བ་དང་ལོ་ལ་སོགས་པ་རྣམས་ཀྱིས་བར་དུ་བཅད་ལ། སོ་སོའི་ཆོ་ག་
རྫོགས་པར་བྱས་ལ་དབང་བསྐུར་བར་བྱའོ། །འདིར་ནི་རབ་ཏུ་སྤྲོས་པ་མེད་པའི་རིགས་འབྱེད་སྣང་བ་
ཐམས་ཅད་ཁ་བསྒྱུར་ནས་ཡེ་ཤེས་དག་པའི་ལམ་དུ་སློང་བའི་ཆོས་ཉིད་ཀྱི་ཚད་འཁྲུལ་པ་ཡེ་ཤེས་སུ་འཆར་
བའི་གནད་ནི། དེ་ཡང་། བྱ་བྲལ་ལྷུན་རྫོགས་ངང་ལ་ཕྱག་འཚལ་ལོ། །ལ་སོགས་པ་ནི། རྫོགས་པ་ཆེན་པོའི་
གནད་རྫོགས་པས་རང་སྣང་ལ་ཐོབ་པས་གཞན་གྲོལ་བའི་གནད་དོ། །དེ་ཡང་ལུས་ཀྱི་འདུག་སྟངས་ལ་
བརྟེན་ལ་ལུས་ཕྱིའི་བྱ་བ་དང་བྲལ་པས་ཕྱིའི་ཡུལ་ལ་མི་ལྟ། སེམས་སྐྱེ་མེད་ཀྱི་གནད་ལ་གཏད་དེ་སེམས་
རྟོག་པ་ཐ་དད་དང་བྲལ་བས་ཕྱིའི་སེམས་ལ་མི་ལྟའོ། །འདིའི་དུས་ན་ཚོགས་དང་གཏོར་མ་ལ་སོགས་པའི་
སྤྱོད་པ་ནི་ཁྱད་པར་གྱི་འདུ་བ་ཞེས་བྱ་བ་སྟེ། རང་ལ་འབྱོར་པ་ཅི་ཡོད་པས་བླ་མ་དང་འཕགས་པ་མཁའ་
འགྲོ་མ་དང་རྣལ་འབྱོར་ཕ་དང་མའི་ཚོགས་རྣམས་མཆོད་ན་འདས་པ་དང་མ་འོངས་པ་དང་ད་ལྟའི་ཉེས་པ་
རྣམས་སྐོང་ཞིང་ལེགས་པ་རྣམས་ཐོབ་ཅིང་བསོད་ནམས་དང༌། ཡེ་ཤེས་ཀྱི་ཚོགས་གཉིས་འཕེལ་ལ། ཐུན་
མོང་གི་དགེ་བ་ལ་བརྟེན་ནས་ཁྱད་པར་གྱི་འབྲས་བུ་ཉིད་དུ་རྫོགས་པར་ངེས་པས་ན་མཆོག་ཏུ་བཟང་ངོ༌། །
གཞན་ཡང་འགྲོ་བ་ཕལ་པ་རྣམས་ལ་བཟའ་བ་དང་བཏུང་བ་རྣམས་ཀྱིས་མགུ་བར་བྱས་པ་ནི་དུས་མ་ཡིན་
པར་གཞན་དུ་གསེར་དངུལ་ལ་སོགས་པ་རིན་པོ་ཆེའི་ཕུང་པོ་དཔག་ཏུ་མེད་པ་སྦྱིན་པ་བྱིན་པ་བས་འདིའི་
དུས་ན་འབྲས་ཀྱི་ཟེག་བདུན་བདུན་བྱིན་པ་ཚོགས་རྫོགས་པར་འགྱུར་རོ། །སོ་སོའི་སྐྱེ་བོ་ལ་སོགས་པ་མི་
མེད་པའི་རི་བོའི་སུལ་ལ་སོགས་པར་དབང་བསྐུར་བ་ནི་གསང་སྔགས་ཀྱི་དོན་གསང་བས་འགྲུབ་པ་ཉིད་དོ་
མཆོག་གི་དངོས་གྲུབ་ལ་དགོངས་པའོ། །གཏོར་མ་ཆེན་པོ་ལ་སོགས་པས་མཁའ་འགྲོ་མ་ལ་སོགས་མགུ་
བར་བྱེད་པ་ནི་ཐུན་མོང་གི་དངོས་གྲུབ་འབྱུང་ཞིང་ལུང་སྟོན་པར་འགྱུར་བ་ལ་དགོངས་པའོ། །བླ་མ་ལ་
གསེར་གྱི་མཎྜལ་འབུལ་བ་ནི་བསྟན་པའི་བདག་པོའི་ཁ་དོག་ཅི་འདྲ་བའི་སངས་རྒྱས་ཀྱི་ཚོགས་རྣམས་དང་
246

སྤྲོས་མེད་དབང་གི་སྐོར་སོགས།
ལྷན་ཅིག་ཏུ་སྤྱོད་པའི་དོན་ནོ། །བླ་མས་ཁ་ཤར་དུ་ལྟ་བ་ནི་ཉམས་ཀྱི་སྣང་བ་འཆར་བར་བྱེད་པའོ། །སློབ་མ་
ཁ་ནུབ་ཏུ་ལྟ་བ་ནི་ཉོན་མོངས་པ་འགག་ཅིང་ནུབ་པའི་ལྟས་སོ། །སློབ་མ་བདེ་ལུགས་སུ་འདུག་པ་ལ་སོགས་
པ་ནི་ལུས་ངག་བདེ་བའི་འཁོར་ལོར་འཇུག་པར་བྱེད་པའི་གནད་དོ། །བུ་ཁྱོད་སུ་ཡིན་ཞེས་པ་ནི་སྟོང་པ་ཆེན་
པོའི་སྣང་བས་མཚོན་པར་བྱེད་པའོ། །སྐལ་ལྡན་སེམས་ཀྱི་བུ་ལགས་ཞེས་པ་ནི། སྤྲོས་བཅས་ཀྱི་དུས་ན་
ལུས་ལས་བསྐྱེད་ལ། སྤྲོས་མེད་ཀྱི་དུས་ན་བླ་མའི་ངག་ལས་བསྐྱེད་ལ། ཤིན་ཏུ་སྤྲོས་པ་མེད་པའི་དུས་ན་
ཡིད་ལས་བསྐྱེད་ལ། འདིར་སེམས་ཉིད་སྟོང་པ་ངོས་གཟུང་བྲལ་བ་ལས་བསྐྱེད་ནས། སེམས་ཉིད་མཚན་
ཉིད་ཇི་ལྟར་རྟོགས་ཏེ་སངས་རྒྱ་བའི་གནད་དོ། །དེ་ཡང་འདུག་སྟངས་ཤེས་པས་ལྟ་སྟངས་ཤེས། དེ་ཤེས་
པས་ཆོས་ཉིད་མངོན་དུ་མཐོང་བས་སོ། །བླ་མས་རྗེས་གནང་བྱིན་པ་ནི་སེམས་ཀྱི་མཚན་ཉིད་ཀྱི་གོ་ཕྱེ་བའོ། །
བླ་མ་ལ་སེམས་ཀྱི་དལ་དུ་འཇུག་པར་གསོལ་བ་འདེབས་པ་ལ་སོགས་པ་ནི། བླ་མ་དམ་པ་སྐུ་དྲིན་ཅན་གྱིས་
སྤྲོས་བཅས་ཀྱི་དུས་ན་བདག་ལ་རྡུལ་ཚོན་གྱི་དལ་བསྟན། སྤྲོས་མེད་ཀྱི་དུས་ན་ལུས་ཀྱི་དལ་བསྟན། ཤིན་ཏུ་
སྤྲོས་པ་མེད་པའི་དུས་ན་བདག་རང་གི་ངག་གི་དལ་བསྟན། འདིར་བདག་རང་གི་སེམས་ཀྱི་དལ་སྟོན་ཅིག་
ཅེས་པའི་དོན་ཏོ། །བླ་མས་རྗེས་གནང་གི་སྐབས་སུ་བུའི་ཤེས་པ་ཡེངས་ལ་བོར་ནས་སྐད་ཅིག་ལ། སེམས་
གང་ཡིན་ཞེས་པའི་དུས་སུ་སེམས་མཚན་ཉིད་ཅེར་མཐོང་དུ་མཐོང་བའི་ཉམས་མྱོང་བསྐྱེད་པའོ
། །སེང་གེ་ལྟ་
བུའི་འདུག་སྟངས་ནི་རྐང་པའི་མཐིལ་གཉིས་ས་ལ་ཕབ་པས་གཡོ་བར་བྱེད་པའི་རླུང་ནོན། ལུས་ཀྱི་ཆ་
བསྲངས་པས་རླུང་བདེ་ལུགས་སུ་འབྱུང་བའི་དགོས་པ་ཡོད། མགོའི་རྩ་ལ་འཛིང་པ་ལ་བསྐུར་བས་རྩའི་ནང་
ནས་རྒྱུ་བའི་རྣམ་པར་རྟོག་པ་འགག 
ལག་པ་ཁྱི་ཚུགས་སུ་འདུག་པས་བར་གཅོད་འཇིགས་པ་མི་འབྱུང་ངོ༌། །
གླང་པོ་ཆེའི་ལྟ་སྟངས་ལ་སོགས་པའི་བརྡས་མཚོན་པའོ། །དེ་ཡང་སེམས་ཀྱི་དལ་སྒོ་བཞི་ནས་བཅུག་པས་
འདི་ལ་ཉམས་སུ་བླངས་པའི་ལོངས་མ་བྱུང་ཡང་རང་བཞིན་སྤྲུལ་པའི་སྐུའི་ཞིང་ཁམས་སུ་དབུགས་འབྱིན་
པར་འགྱུར་བའི་དགོས་པ་ཡོད་དོ། །འདི་ནི་ཁམས་ཀྱི་མངལ་གྱི་གྲོང་ཁྱེར་དུ་མི་འཇུག་པའི་གནད་དམ་པའོ། །
ཨ་གསུམ་ནི་སྤྲུལ་པའི་སྐུའི་སྐྱེ་བ་མེད་པས་འདུལ་བ་ལ་ལོངས་སྤྱོད་ཅིག་ཅེས་པ་དང་། ལོངས་སྐུ་སྐྱེ་བ་མེད་
པས་སྣང་བ་དང་། ཆོས་སྐུ་སྐྱེ་བ་མེད་པས་རང་རིག་ལ་ལོངས་སྤྱོད་ཅིག་ཅེས་པའོ། ། ཡང་གླང་ཆེན་གྱི་ཉལ་
སྟངས་ནི། ཁ་སྦུབ་ཏུ་ཉལ་བས་སྲིད་པ་དྲུངས་ནས་འབྱིན། པུས་བྲང་སྦྱར་བས་ཉོན་རླུང་ཡེ་ཤེས་སུ་ལྡང་།
མཐེ་བོང་ཕྱིར་ཕུལ་བས་འགྱུ་བྱེད་ཀྱི་རླུང་འཛིན། ལག་པའི་གྲུ་མོ་གཉིས་ས་ལ་བརྟེན་པས་ཕོ་མོའི་རླུང་
247

བི་མ་སྙིང་ཐིག
སྙོམས། མཇིང་པ་ཡིད་ཙམ་བཏེག་པས་རྩའི་ལས་སྟོང་པར་བྱེད། ལྐོག་མ་ལ་ལག་བཏེག་པས་ལུས་ཀྱི་
འབྱུང་བ་ཆ་སྙོམས་པར་བྱེད་པའོ། །ལྷག་མ་སྔར་དང་འདྲའོ། །ཡང་དྲང་སྲོང་གི་འདུག་སྟངས་ནི་ལུས་ཙོག་
པུར་འདུག་པས་འབྱུང་བ་མེའི་དྲོད་འབེབས་པར་བྱེད། རྐང་པའི་མཐིལ་ས་ལ་བཅར་བས་འབྱུང་བ་ཆུའི་
རྩལ་གནོན་པར་བྱེད། ལུས་སྤྱི་དྲང་པོར་བསྲངས་པས་རླུང་བདེ་ལུགས་སུ་འབྱུང་པ་བྱེད། པུས་མོ་གཉིས་
བླང་ལ་སྦྱར་བས་ལུས་ཀྱི་རླུང་རྩལ་འཇོམས་པར་བྱེད། རྒྱུ་མ་ཡིད་ཙམ་གྱེན་ལ་འཐེན་ནས་རྒལ་པ་ལ་
བཅར་བ་ནི་ལུས་ལ་རྣམ་པར་རྟོག་པ་མི་གནས་པར་བྱེད། ལག་པ་གཉིས་བསྣོལ་ནས་པུས་མོ་གཉིས་ཀྱི་
སྟེང་དུ་བཞག་ན་ཚ་བའི་ནད་ཀྱི་དབལ་སོད་པར་བྱེད། གལ་ཏེ་བསྣོལ་ནས་མཆན་ཁུང་གཉིས་སུ་རེག་ན་
གྲང་བའི་ནད་ཀྱི་སྟོབས་ཉམས་པར་བྱེད། གལ་ཏེ་གྲུ་མོ་གཉིས་པུས་མོའི་སྟེང་དུ་བཞག་སྟེ་ལྐོག་མ་ནས་
བཏེགས་ན་འབྱུང་བ་ཚ་གྲང་སྙོམས་པའི་གསོས་བྱེད་དོ། །དེ་ཡང་གོང་གི་སེང་གེ་ནི་འཇིགས་པ་ཐམས་ཅད་
ཟིལ་གྱིས་གནོན་པ་ལ་དགོངས་ལ། གླང་པོས་ནི་ཁམས་གསུམ་གྱི་དྲི་མ་ལྡོག་པ་ལ་དགོངས་ལ། འདིས་ནི་
དྲི་མ་ལས་ཀྱི་འགྱུར་དག་པར་བྱེད་པ་ལ་དགོངས་པའོ། །བྱ་རྒོད་ཀྱི་འདུག་སྟངས་ནི་ལུས་ཀྱི་དགོངས་པས་
གཟུགས་ཀྱི་ཕུང་པོའི་སྡུག་བསྔལ་སྡུད་ལ། རྐང་མཐིལ་གཉིས་ས་ལ་བཅར་བས་འཕྲོ་བ་ལས་ཀྱི་རླུང་གནོན།
བཙོས་པོ་ཆེ་ས་ལ་རེག་པས་བག་ཆགས་ལས་ཀྱི་མཐའ་སྟོངས་པར་བྱེད། སྟོད་མདུན་དུ་བཅུམ་པས་རྩ་ནང་
གི་ཡེ་ཤེས་འཆར་བར་བྱེད་དོ། །ལག་པ་གཉིས་ཟུར་དུ་བཏང་སྟེ་སྨད་བསྡམས་པ་ནི་འབྱུང་བ་བཞིའི་ལས་
ཀྱི་རླུང་ལྡོག་པར་བྱེད་དོ། །འདིས་ནི་རིག་པའི་རྩལ་སྦྱོང་བ་ལ་དགོངས་པའོ། ། ལུས་རྡོ་རྗེ་སྐྱིལ་ཀྲུང་དུ་
འདུག་པ་ལ་རྐང་པའི་མཐིལ་གཉིས་སྦྱར་བ་ནི། རླུང་ཕོ་མོ་ཁ་སྦྱར་བས་ལས་དང་ཡེ་ཤེས་འདྲིས་ཏེ་ཆོས་ཉིད་
ཀྱི་གཞི་ཟིན་པར་བྱེད། རྟིང་པ་གཉིས་གསང་བ་ལ་གཏད་པ་ནི་འདོད་ཆགས་ལས་ཀྱི་གཞི་སྟོངས་པར་བྱེད།
ལུས་སྤྱི་དྲང་པོར་བསྲངས་པ་ནི་འགྱུ་བྱེད་སྣ་ཚོགས་པའི་རླུང་སྟོངས་པར་བྱེད། སྤྱི་བོར་ཐལ་མོ་སྦྱར་བ་ནི་
ལུས་ཀྱི་གནད་སྦྱོང་བར་བྱེད་པའོ། །དེ་དག་ཐམས་ཅད་འདས་པའི་ཕ་རོལ་ནི་ཆོས་སྐུ་དང་། ལོངས་སྐུ་དང་།
རྒྱན་ནི་སྐུ་དང་། སངས་རྒྱས་ཀྱི་ཞིང་གི་རྣམ་དག་སྟུག་པོ་བཀོད་པ། ཡེ་ཤེས་ལྔ་ནི་ལོངས་སྐུའི་གཞི། རབ་ཏུ་
མཉམ་ལ་མི་གཡོ་བ་ནི་ཆོས་སྐུའི་གཞི། བདེ་བར་གཤེགས་པ་རིགས་ལྔ། འཇིག་རྟེན་མཁྱེན་པ་མངོན་པར་
ཤེས་པ་དྲུག་མངའ་བ། སྐྱེས་བུ་འདུལ་བ་ཉན་ཐོས་ལ་དགོངས་པ། ཁ་ལོ་བསྒྱུར་བ་ནི་ཕྱི་རོལ་རྣམས་ལ་
དགོངས་པ། ལྷ་དང་མི་རྣམས་ཀྱི་སྟོན་པ་ནི་གཟུགས་སྐུ་གཉིས། དགྲ་བཅོམ་པ་ནི་རང་རྒྱལ་ལ་དགོངས་པ།
248

སྤྲོས་མེད་དབང་གི་སྐོར་སོགས།
ཟག་པ་ཟད་པ་ནི་བྱང་སེམས་ལ་དགོངས་པ། རིག་པ་དང་ཞབས་ནི་མཁྱེན་པ་ཡེ་ཤེས་ཀྱི་ཆ་ཡེ་གདུལ་བྱ་
མོས་འགྱུར་དུ་རྩི་བའོ། །ཡང་དག་པ་ལ་སོགས་ཆོས་ཀྱི་སྐུའི་སྐབས་འདི་ནི་སྣང་བའི་ཆ། དཔག་ཏུ་མེད་པ་
ནི་སྤྲུལ་པ། འཁོར་བ་ལ་སོགས་པ་ནི་སྐལ་ལྡན་གྱིས་ཡིད་ཆེས་པར་གྱིས་ཤིག་ཅེས་པའི་དོན་ནོ། །གླང་པོ་
ཆེའི་ལྟ་སྟངས་ནི་ཟླུམ་པོར་བལྟས་པས་དབྱིངས་མཐོང་། སེང་གེའི་མཆོངས་སྟངས་ནི་ཐད་ཀར་བལྟས་པས་
རིག་པ་མཐོང་། ཁྱུང་ནི་གྱེན་ལ་བལྟས་པས་སྐུ་མཐོང་། དྲང་སྲོང་ནི་མདུན་དུ་བལྟས་པས་འོད་མཐོང་། གླང་
ཆེན་ནི་ཐུར་ལ་བལྟས་པས་ཐིག་ལེ་མཐོང་། ལྕགས་སྒྲོག་ནི་གཉིས་མཉམ་པོར་དྲིལ་ནས་བལྟས་པས་མུ་ཁྱུད་
མཐོང་། སྐྱེས་བུ་ནི་གྱེན་དུ་བལྟས་པས་ཡི་དམ་མཐོང་། ཝ་ནི་ཟུར་ལ་བལྟས་པས་དབྱིངས་རིག་མཐོང་། བྱ་
རྒོད་ནི་ཟུར་ལ་བལྟས་པས་ཞིང་ཁམས་མཐོང་། གྱོད་ནི་གཡོན་དུ་བལྟས་པས་ཉན་ཐོས་མཐོང་། འབུ་སྲིན་
ནི་གཡས་སུ་བལྟས་པས་རང་རྒྱལ་མཐོང་། སྟག་མོ་ནི་འཕྲེད་ལ་བལྟས་པས་བྱང་སེམས་མཐོང་། དེ་ལྟར་
མཐོང་བས་གནས་པའི་གཞི་ཟུང་ཞིག་ལ་སོགས་པ་ནི་དེ་དག་གིས་ཉམས་སུ་མྱོང་བ་སྐྱེ་བའི་རིམ་པ་ལ་དགོངས་
པའོ། །སླར་མ་ལྡོག་པ་དང་པོས་ཆོས་སྐུ་ལ་གདམས་པས་རང་སེམས་སྐྱེ་བ་མེད་པ་ལ་དབང་ཐོབ། གཉིས་
པ་ལོངས་སྐུ་ལ་གདམས་པས་རང་སེམས་འགག་པ་མེད་པ་ལ་དབང་ཐོབ། གསུམ་པས་སྤྲུལ་སྐུ་ལ་གདམས་
པས་རང་སེམས་འགྲོ་འོང་མེད་པ་ལ་དབང་ཐོབ། དེ་ལྟར་གསུམ་ལ་དབང་ཐོབ་པས་ལུས་འདོད་པའི་ཁམས་
ལུས་གྲོལ་བས་འདོད་མེད་ཡོངས་སུ་དག་པའི་གཞི་ཚུགས། ངག་གཟུགས་ཀྱི་ཁམས་ལས་གྲོལ་བས་
གཟུགས་མེད་ཡོངས་སུ་གྲོལ་བའི་ལམ་རྙེད། སེམས་གཟུགས་མེད་པའི་ཁམས་ལས་གྲོལ་བས་འགྱུར་མེད་
རྣམ་པར་དག་པའི་སར་ཕྱིན་པའོ། །དེ་ལྟར་གསུམ་ལས་ གྲོལ་བས་བརྟན་པ་སྐུའི་རྡོ་རྗེ་རྙེད། སྣང་བས་
གསུང་གི་རྡོ་རྗེ་རྙེད། གནས་པས་ཐུགས་ཀྱི་རྡོ་རྗེ་རྙེད་དོ། །དེ་རྙེད་པས་རྡོ་རྗེ་ལྟ་བུའི་སྐུ་ལས་སྐུའི་ཞིང་སྣ་
ཚོགས་སུ་ཤར། པདྨ་ལྟ་བུའི་གསུང་ལས་གསུང་ཡིག་འབྲུ་སྣ་ཚོགས་སུ་བྱུང་། འཁོར་ལོ་ལྟ་བུའི་ཐུགས་ལས་
ཏིང་ངེ་འཛིན་དཔག་ཏུ་མེད་པ་རྣམས་སུ་བྱུང་ངོ༌། །དེས་སྐུ་གསུམ་ནི་རྫོགས་པས་སངས་རྒྱས་ཞེས་བྱ་ལ།
གསུང་གསུམ་ནི་འབར་བས་རྟོག་ཚོགས་ཞེས་བྱ་ལ། ཐུགས་གསུམ་ནི་མཛད་པས་དགོངས་པ་ཞེས་བྱའོ། །
དེ་ཡང་སྐུ་གསུང་ཐུགས་མི་ཟད་པ་རྒྱན་གྱི་འཁོར་ལོ་ཡོངས་སུ་དག་པའི་གཞི་ཞེས་བྱའོ། །གནས་དང་ཁྱད་
པར་འཇུག་པ་དང༌། །ལམ་དང་དེ་ཡི་འཁྲུལ་པ་གཅོད། །དེ་ལྟར་སྣང་བ་ཁ་བསྒྱུར་ཏེ། །དགའ་སྟོན་ཆེན་པོའི་
མཆོད་པ་ཡིས། །བླ་མ་དང་ནི་བླ་མའི་འཁོར། །ཡུམ་དང་བཅས་པ་ཐམས་ཅད་ལ། །སུ་ཡིས་སྟོན་མོ་བྱས་ན་
249

བི་མ་སྙིང་ཐིག
ནི༑ ༑བསྐལ་པ་འབུམ་ཕྲག་བསམ་ཡས་སུ། །སངས་རྒྱས་ཐམས་ཅད་མཉེས་བྱས་ཀྱང༌། །བསོད་ནམས་
འདི་ཡི་ཆར་མི་ཕོད། །གལ་ཏེ་བླ་མའི་བ་སྤུའི་ཁུང་། །ཙན་དན་གྱིས་ནི་རེག་སྤྱོད་ན། །འདི་ལ་བསོད་ནམས་
པ་མཐའ་ཡས། །དེ་བཞིན་རང་གི་རྡོ་རྗེའི་སྤུན། །གཅིག་དང་གཉིས་དང་གསུམ་ཡང་རུང་། །ཡང་ན་བརྒྱ་
སྟོང་གྲངས་མེད་ལ། །ཚོགས་ཀྱི་དགའ་སྟོན་སུས་བྱས་པ། །གལ་ཏེ་དབང་བསྐུར་དུས་མིན་པར། །རང་གི་
བླ་མ་མཆོད་པ་ནི། །བརྒྱ་ཕྲག་གྲངས་མེད་བྱས་པ་བས། །འདི་ལ་གཅིག་བྱས་བསོད་ནམས་ནི། །བློ་ཡིས་
དཔག་པར་ནུས་པ་མིན། །འབྲས་ཆེན་བཟའ་བཏུང་སྟོན་མོ་ཡིས། །རྣལ་འབྱོལ་པ་རྣམས་མགུ་བྱས་ན། །
ལེགས་པ་ཐམས་ཅད་འགྲུབ་པ་དང༌། །ཉེས་པ་ཀུན་ལས་གྲོལ་བར་འགྱུར། །གལ་ཏེ་རྡོ་རྗེའི་སྲིང་མོའམ། །
འོད་ཏེ་བླ་མའི་སློབ་མ་ནི། །རྣལ་འབྱོར་མ་ཡི་ཚོགས་རྣམས་ལ། །ཚོགས་ཀྱི་སྟོན་མོས་མགུ་བྱས་ན། །མ་མོ་
བརྒྱད་དམ་ཕག་མོ་ལ། ། ཚོགས་ཀྱི་མཆོད་པ་བརྒྱ་ཕྲག་དགུ། །དུས་མ་ཡིན་པར་བྱས་པས་ནི། །འདི་དུས་
རྣལ་འབྱོར་མ་གཅིག་ལ། །བཟའ་བ་ཡང་ན་བཏུང་བའམ། །གལ་ཏེ་སྒོམ་ཡང་ཉུང་བྱིན་ན། །བསོད་ནམས་
འདི་ནི་མཉམ་པ་མིན། །དེས་ན་མ་མོའི་གྲོང་ཁྱེར་དུ། །ཕྱིན་ཏེ་རྣལ་འབྱོར་མ་མཉེས་བྱའོ། །རྣལ་འབྱོར་ཕ་
དང་མ་གཉིས་ནི། །མཉམ་ཉིད་འདྲེས་པ་མཆོད་བྱས་ན། །འདི་ལ་དངོས་གྲུབ་འདི་ལྟ་བུ། ། ཡ་མཚན་མཆོག་
དང་ལྡན་པ་འབྱུང་། །འཇིག་རྟེན་འདི་ལ་འདོད་དོན་དང༌། ། ཕྱི་མ་ཡེ་ཤེས་དབྱིངས་སྤྱོད་ཕྱིར། །མཁའ་སྤྱོད་
དག་གི་དངོས་གྲུབ་ནི། །སྣ་ཚོགས་བདག་པོ་སུས་བྱས་པ། །འཁོར་དང་བཅས་ཏེ་ནམ་མཁའ་ལ། །སྤྱོད་པ་
དག་ཏུ་ནུས་པ་ཡིན། ། ཨི་བྷཾ།། །།
༄༅། །རབ་ཏུ་སྤྲོས་པ་མེད་པའི་དབང་བཞུགས་སོ། །མན་ངག་ང་དྲུག་པ། ༄༅ ། །བྱ་བྲལ་ལྷུན་རྫོགས་ངང་ལ་
ཕྱག་འཚལ་ལོ༔ རབ་ཏུ་སྤྲོས་པ་མེད་པའི་དབང་བསྐུར་བར་འདོད་པ་ཡིས༔ རི་བོའི་སུལ་དབེན་པ་རུ་ཚོགས་
ཡོ་བྱད་ལ་སོགས་པ་བཤམས༔ བྱེ་བྲག་ཏུ་མཎྜལ་ལྔ་བཤམས་ལ༔ སྔོན་དུ་འབྲུ་སྣ་ཚོགས་པའི་མཎྜལ་ཕུལ་
བས བསོད་ནམས་དང་བདེ་བ་རྒྱས་པར་བྱེད༔ དེ་ནས་མེ་ཏོག་སྣ་ཚོགས་པའི་མཎྜལ་ཕུལ་བས་མཁྱེན་
པའི་ཤེས་རབ་ལྔ་ལ་ལོངས་སྤྱོད༔ རིན་པོ་ཆེའི་མཎྜལ་ཕུལ་བས༔ ཡོན་ཏན་གྱི་ཆོས་ཟད་མི་ཤེས་པ་ལ་
ལོངས་སྤྱོད༔ དྲི་སྣ་ཚོགས་པའི་མཎྜལ་ཕུལ་བས་ཆོས་ཉིད་རྣམ་པར་དག་པའི་གསུང་དབྱངས་དང་ལྡན་པར་
འགྱུར༔ སྨན་སྣ་ཚོགས་པའི་མཎྜལ་ཕུལ་བས་ཕྱི་ནང་གི་སྡུག་བསྔལ་ལས་གྲོལ་བར་ངེས་སོ༔ དེ་ནས་བླ་
མས་ཁོ་ཤར་དུ་བལྟ༔ སློབ་མས་ཁ་ནུབ་ཏུ་བལྟས་ལ༔ སློབ་མ་ལ་དབང་བསྐུར་བར་བྱ་སྟེ༔ བླ་མའི་མདུན་
250

སྤྲོས་མེད་དབང་གི་སྐོར་སོགས།
དུ་སློབ་བུ་དེ་ལུས་བདེ་ལུགས་སུ་འདུག་ཤེས་པ་གཞན་དུ་མ་ཡེངས་པར་རྩེ་གཅིག་ཏུ་གདུང་བའི་སེམས་
ཀྱིས་འདུག་ལ༔ བླ་མས་བུ་ཁྱོད་སུ་ཡིན་ཞེས་དྲིས་པས༔ སློབ་མས༔ བདག་སྐལ་ལྡན་སེམས་ཀྱི་བུ་གཅིག་
ལགས༔ ཞེས་ལན་གསུམ་བརྗོད་པར་བྱའོ༔ དེ་ནས་བླ་མས་དེའི་ལན་དུ༔ དེ་ལྟར་ཡིན་ཕན་ཆད་སེམས་
ཉིད་གདོད་མ་ནས་སྐྱེ་མ་མྱོང་བའི་དལ་འདི་ཉིད་དུ་ཞུགས་ཤིག ཅེས་བརྗོད་པར་བྱའོ༔ དེ་ནས་བླ་མ་ལ་
རབ་ཏུ་སྤྲོས་པ་མེད་པའི་དབང་ཞུ་བའི་གསོལ་བ་འདི་ལྟར་གདབ་པར་བྱའོ༔ ཀྱེ་མ་བླ་མ་རྡོ་རྗེ་འཛིན་པ་ཉིད༔
བདག་ལ་རབ་ཏུ་དགོངས་སུ་གསོལ༔ བདག་ནི་ཁམས་གསུམ་འཁོར་གནས་སུ༔ ཡུན་རིང་གནས་པས་
དྲན་ཉམས་ཏེ༔ འཁོར་བ་ཉིད་ལས་བརྒལ་དོན་དུ༔ བླ་མ་ལ་ཡང་ཞུ་བར་བགྱིད༔ བསྐལ་པ་བརྒྱ་ཕྲག་དུ་
མར་ནི༔ བདག་ནི་ཡང་ནས་ཡང་འཁོར་བས༔ རྡོ་རྗེ་སེམས་དཔའི་ཡེ་ཤེས་རང་བྱུང་ཉིད༔ སྨད་དང་རྩ་བ་
བཅད་པས་སངས་རྒྱས་སེམས་ལས་བྱུང་༔ སེམས་ཀྱི་དམ་པ་བདག་ལ་བསྟན་དུ་གསོལ༔ ཞེས་ལན་གསུམ་
བརྗོད་དོ༔ དེ་ནས་ལུས་ཀྱི་ཆ་བསྲངས་ལ་ཐལ་མོ་སྦྱར་ལ་ཤེས་པ་མ་ཡེངས་པར་བླ་མའི་ཐུགས་ཀར་སེམས་
གཏད༔ དེ་ནས་གློ་བུར་དུ་དྲག་ཤུལ་དང་བཅས་པས་སེམས་གང་ཡིན༔ ཞེས་ལན་གསུམ་བརྗོད་པས་སློབ་
མའི་རྒྱུད་ལ་ཤེས་པའི་ཉམས་འདི་ཡིན་ཁས་ལེན་དང་བྲལ་བ་ཚད་མེད་པ་སྐྱེ་བར་འགྱུར་རོ༔ དེ་ནས་སྤྲུལ་
པ་སྐུའི་དལ་དུ་ཞུགས་ཏེ༔ སློབ་མས་སེང་གེ་ལྟ་བུའི་འདུག་སྟངས་བྱ་སྟེ༔ ཤར་གྱི་ཕྱོགས་སུ་ཁ་བལྟས་ཏེ་
ཡིད་ལ་ཆོས་ཉིད་སྐྱེ་བ་མེད་པ་བསམ་ཞིང་༔ བླ་མས་འདི་སྐད་བརྗོད༔ ཨེ་མ་སྐལ་ལྡན་སེམས་ཀྱི་བུ་ཁྱེད༔
ཤར་ཕྱོགས་མངོན་པར་དགའ་བའི་ཞིང་ཁམས་ཤིན་ཏུ་མཛེས་ཤིང་ཉམས་དགའ་བ་ཡིད་དུ་འོང་བ་ན༔ ཡང་
དག་པར་རྫོགས་པའི་སངས་རྒྱས་བཅོམ་ལྡན་འདས་རྡོ་རྗེ་མི་འཁྲུགས་པ་ཞེས་བྱ་བ་སྐུ་མདོག་མཐིང་ཁ་རིན་
པོ་ཆེའི་རྒྱན་གྱིས་བརྒྱན་པ་ཡབ་ཡུམ་གཉིས་སུ་མེད་པ་འཁོར་རྡུལ་གཅིག་གི་སྟེང་ན་རྡུལ་སྙེད་ཀྱི་སངས་
རྒྱས་ཇི་སྙེད་ཅིག་བཞུགས་ཤིང་རང་རང་གི་སྟོན་པ་ལས་ཆོས་ཉན་ཅིང་རང་རང་གི་འཁོར་ལ་ཆོས་སྟོན་ཅིང་
རང་རང་གི་སེམས་ཀྱི་དམ་པ་འོད་གསལ་བ་གསང་སྔགས་ཀྱི་དེ་ཁོ་ན་ཉིད་སྟོན་ཏོ༔ བུ་ཁྱོད་དེར་གླང་པོ་
ཆེའི་ལྟ་སྟངས་ཀྱིས་ལྟོས་ལ་སེང་གེའི་མཆོངས་སྟབས་ཀྱིས་མཆོངས་ཤིག ཨ་ཨ་ཨ་ཞེས་རྒྱས་བཏབ་བོ༔
ཡང་ཁ་ལྷོར་བལྟས་ལ་གླང་ཆེན་གྱི་འདུག་སྟངས་དང་བསྟུན་ལ་བླ་མས་འདི་སྐད་བརྗོད་དོ༔ ཨེ་མ་སྐལ་ལྡན་
སེམས་ཀྱི་བུ་ཁྱོད༔ ལྷོ་ཕྱོགས་ན་དཔལ་དང་ལྡན་པ་ཞེས་བྱ་བའི་ཞིང་ཁམས་མཛེས་ཤིང་ཡིད་དུ་འོང་བ་ན༔
ཡང་དག་པར་རྫོགས་པའི་སངས་རྒྱས་བཅོམ་ལྡན་འདས་རིན་ཆེན་འབྱུང་ལྡན་ཞེས་བྱ་བ་སྐུ་མདོག་སེར་པོ་
251

བི་མ་སྙིང་ཐིག
རིན་པོ་ཆེའི་རྒྱན་གྱིས་བརྒྱན་པ་ཡབ་ཡུམ་གཉིས་སུ་མེད་པ་འཁོར་རྡུལ་གཅིག་གི་སྟེང་ན་རྡུལ་སྙེད་ཀྱི་སངས་
རྒྱས་ཇི་སྙེད་ཅིག་བཞུགས་ཤིང་རང་རང་གི་སྟོན་པ་ལས་ཆོས་ཉན་ཅིང་རང་རང་གི་འཁོར་ལ་ཆོས་སྟོན་ཅིང་
རང་རང་གི་སེམས་ཀྱི་དམ་པ་འོད་གསལ་བ་གསང་སྔགས་ཀྱི་དེ་ཁོ་ན་ཉིད་སྟོན་ཏོ༔ བུ་ཁྱོད་དེར་སེང་གེའི་
སྟངས་སྟབས་ཀྱིས་ལྟོས་ལ་སྟག་མོའི་མཆོངས་སྟབས་ཀྱིས་མཆོངས་ཤིག༔ ཨ་ཨ་ཨ་ཞེས་བརྗོད་པར་བྱའོ༔
ཡང་ནུབ་ཏུ་བལྟས་ལ་དྲང་སྲོང་གི་འདུག་སྟངས་དང་བསྟུན་ནས་བླ་མས་འདི་སྐད་བརྗོད་དོ༔ ཨེ་མ་སྐལ་
ལྡན་སེམས་ཀྱི་བུ་ཁྱོད་ནུབ་ཕྱོགས་པདྨ་བརྩེགས་པ་ཞེས་བྱ་བའི་ཞིང་ཁམས་མཛེས་ཤིང་ཡིད་དུ་འོང་བ་
ཉམས་དགའ་བ་ན་ཡང་དག་པར་རྫོགས་པའི་སངས་རྒྱས་བཅོམ་ལྡན་འདས་སྣང་བ་མཐའ་ཡས་ཞེས་བྱ་བ་
སྐུ་མདོག་དམར་པོ་རིན་པོ་ཆེའི་རྒྱན་གྱིས་བརྒྱན་པ་ཡབ་ཡུམ་གཉིས་སུ་མེད་པ་འཁོར་རྡུལ་གཅིག་གི་སྟེང་ན་
རྡུལ་སྙེད་ཀྱི་སངས་རྒྱས་ཇི་སྙེད་ཅིག་བཞུགས་ཤིང་རང་རང་གི་སྟོན་པ་ལས་ཆོས་ཉན་ཅིང་རང་རང་གི་
འཁོར་ལ་ཆོས་སྟོན་ཅིང་རང་རང་གི་སེམས་ཀྱི་དམ་པ་འོད་གསལ་བ་གསང་སྔགས་ཀྱི་དེ་ཁོ་ན་ཉིད་སྟོན་ཏོ༔
བུ་ཁྱོད་དཔལ་ཆེན་གྱི་རྔམ་སྟབས་ཀྱིས་ལྟོས་ལ་ཁྱུང་ནམ་མཁའ་ལ་ལྡིང་བའི་འགྲོས་ཀྱིས་སོང་ཞིག༔ ཨ་ཨ་་་
ཨ་ཞེས་བརྗོད་དོ༔ ཡང་བྱང་དུ་ཁ་བལྟས་ལ་བྱ་རྒོད་ཀྱི་དབུགས་སྟངས་ཀྱིས་བསྟུན་ལ༔ བླ་མས་འདི་སྐད་
བརྗོད་དོ༔ ཨེ་མ་སྐལ་ལྡན་སེམས་ཀྱི་བུ་གཅིག་ཁྱོད་འདི་ནས་བྱང་ཕྱོགས་ན་ལས་རབ་ཡོངས་སུ་རྫོགས་པ་
ཞེས་བྱ་བའི་ཞིང་ཁམས་མཛེས་ཤིང་ཡིད་དུ་འོང་བ་ན་ཡང་དག་པར་རྫོགས་པའི་སངས་རྒྱས་གདོན་མི་ཟ་
བའི་རྒྱལ་པོ་ཞེས་བྱ་བ་སྐུ་མདོག་ལྗང་ཁུ་རིན་པོ་ཆེའི་རྒྱན་གྱིས་བརྒྱན་པ་ཡབ་ཡུམ་གཉིས་སུ་མེད་པ་འཁོར་
རྡུལ་གཅིག་གི་སྟེང་ན་རྡུལ་སྙེད་ཀྱི་སངས་རྒྱས་ཇི་སྙེད་ཅིག་བཞུགས་ཤིང་རང་རང་གི་སྟོན་པ་ལས་ཆོས་ཉན་
ཅིང་རང་རང་གི་འཁོར་ལ་ཆོས་སྟོན་ཅིང་རང་རང་གི་སེམས་ཀྱི་དམ་པ་འོད་གསལ་བ་གསང་སྔགས་ཀྱི་དེ་ཁོ་
ན་ཉིད་སྟོན་ཏོ༔ བུ་ཁྱོད་དེར་རྡོ་རྗེ་འཆང་གི་ལྟ་སྟངས་ཀྱིས་ལྟོས་ལ་གློག་དམར་གྱི་འགྱུ་སྟངས་ཀྱིས་སོང་ཤིག
ཨ་ཨ་ཨ་ཞེས་བརྗོད་པར་བྱའོ༔ སྤྲུལ་སྐུའི་དལ་དུ་འཇུག་པའོ༔ ཡང་སློབ་མ་རྡོ་རྗེ་སྐྱིལ་ཀྲུང་དུ་འདུག་ལ༔
ལོངས་སྐུའི་དལ་དུ་ཞུགས་པ་སྟེ༔ བླ་མས་འདི་ལྟར་བརྗོད་པར་བྱའོ༔ ཨེ་མ་སྐལ་ལྡན་སེམས་ཀྱི་བུ་གཅིག་
པོ་ཉོན་ཅིག༔ དེ་དག་ཐམས་ཅད་ལས་འདས་པའི་ཕ་རོལ་ན་རྒྱན་ཡོངས་སུ་བཀོད་པ་ཞེས་བྱ་བའི་ཞིང་
ཁམས་ཡེ་ཤེས་ལྔས་ཁྱབ་ཅིང་གསལ་བར་རབ་ཏུ་མཉམ་ཞིང་མི་གཡོ་བ་ཉིད་ན༔ དེ་བཞིན་གཤེགས་པ་
འཇིག་རྟེན་མཁྱེན་པ་སྐྱེས་བུ་འདུལ་བ༔ ཡེ་ཤེས་སྣང་བའི་ཁ་ལོ་བསྒྱུར་བ་ལྷ་དང་མི་རྣམས་ཀྱི་སྟོན་པ
252

སྤྲོས་མེད་དབང་གི་སྐོར་སོགས།
དགྲ་བཅོམ་པ་ཟག་པ་ཟད་པ་རིག་པ་དང་ཞབས་སུ་ལྡན་པ༔ ཡང་དག་པའི་སངས་རྒྱས་འོད་དཔག་ཏུ་མེད་
པ་ཞེས་བྱ་བ༔ འཁོར་ཡང་དག་པར་རྫོགས་པའི་སངས་རྒྱས་བརྒྱ་སྟོང་བྱེ་བ་དཔག་ཏུ་མེད་པས་བསྐོར་བ༔
སེམས་ཉིད་མངོན་པར་འདུས་མ་བྱས་པ་མངོན་པར་རོལ་པ་ཞིག་ཡོད་ཀྱིས༔ བུ་ཁྱོད་དེར་གླང་པོ་ཆེའི་ལྟ་
སྟངས་ཀྱིས་ལྟོས་ལ་སེང་གེའི་མཆོངས་སྟངས་ཀྱིས་སོང་ཞིག༔ ཨ་ཨ་ཨ་ཞེས་བརྗོད༔ ལོངས་སྐུའི་དལ་དུ་
འཇུག་པའོ༔ དེ་ནས་ཡང་ཆོས་སྐུའི་དལ་དུ་འཇུག་སྟེ༔ སེང་གེའི་གནད་བསྟུན་དུ་བཅུག་ལ༔ བླ་མས་འདི་
སྐད་བརྗོད་པར་བྱའོ༔ ཨེ་མ་སྐལ་ལྡན་སེམས་ཀྱི་བུ་གཅིག་པོ་ཉོན་ཅིག དེ་ལས་འདས་པའི་ཕ་རོལ་ན་རང་
གི་སེམས་ཉིད་བསམ་རོ་དང་བྲལ་ཞིང་ཚད་མེད་དཔག་ཏུ་མེད་པ༔ དམིགས་སུ་མེད་པ་སྟོང་པ་ཉིད་གང་དུ་
ཡང་མ་ཕྱེ་བའི་ཆོས་ཉིད་བྱ་བ་བཞུགས་པསཿ དེས་བུ་ཁྱོད་རིག་པ་ཁྱུང་ནམ་མཁའ་ལ་ལྡིང་བའི་འགྲོས་ཀྱིས་
མཐོ་ས་རུ་སྡོད་ཅིག༔ དྲང་སྲོང་གི་འདུག་སྟངས་ཀྱིས་དྲང་པོར་གནས་པར་གྱིས་ཤིག༔ གླང་ཆེན་གྱི་ཉལ་
ཐབས་ཀྱིས་ སྙོམས་པར་ཉོལ་ཅིག༔ ལྕགས་སྡོང་གི་འདྲིལ་སྟངས་ཀྱིས་ཁ་བུབ་ལ་མཐའ་དྲིལ་ཅིག སྐྱེས་
བུའི་རྒྱངས་ཐབས་ཀྱིས་གན་རྐྱལ་དུ་རྒྱོངས་ཤིག༔ ཝ་མོའི་ཟུར་འགྲོས་ཀྱིས་སློག་ལ་སོང་ཞིག༔ བྱ་རྒོད་ཀྱི་
དབུངས་སྟངས་ཀྱིས་སྒྱུར་ཟློག་གིས་སྲུངས་ཤིག༔ གྱད་ཀྱི་དོར་སྟབས་ཀྱིས་ངལ་གསོས་ལ་ས་ནོན་ཅིག
འབུ་སྲིན་གྱི་ནུར་འགྲོས་ཀྱིས་ དབྱིངས་རིག་ལ་ཆགས་པར་གྱིས་ཤིག༔ སྟག་མོའི་མཆོངས་སྟངས་ཀྱིས་
ཉམས་སྣང་ལ་རྩལ་སྦྱོངས་ཤིག༔ གཡང་མོའི་སྤྲུག་སྟངས་ཀྱིས་གཟུང་འཛིན་བག་ཆགས་ཐམས་ཅད་དུས་
གཅིག་ལ་ངོ་བོ་རུ་སྤྲུགས་ཤིག༔ སེང་གེའི་འགྲེངས་ཚུགས་ཀྱིས་དབྱིངས་རིག་ལ་ས་ཟུངས་ཤིག༔ སེམས་ཀྱི་
བུ་སེམས་ཉིད་སྟོང་པར་གནས་པས་གཞི་ཟུངས་ཤིག༔ སེམས་ཉིད་རིག་སྟོང་དུ་བསྟན་པས་གནད་ཚུགས་
ཤིག༔ སེམས་ཉིད་མ་འགགས་པར་འགྱུ་བ་རྩལ་སྦྱོངས་ཤིག༔ སེམས་ཉིད་ཡེ་ཤེས་སུ་གསལ་བས་ལམ་
སྦྱོངས་ཤིག༔ སེམས་ཉིད་ཀུན་ལ་ཁྱབ་པས་རྟོགས་པ་ཚུལ་ཅིག སེམས་ཉིད་ཅིག་ཅར་དུ་མྱུར་བས་ལ་ཟློས་
ཤིག༔ སེམས་ཉིད་སྣ་ཚོགས་མ་འདྲེས་པས་ཤན་ཕྱེས་ཤིག༔ སེམས་ཉིད་སྣ་ཚོགས་པར་འཕེལ་བས་ཡེ་ཤེས་
ལས་སླར་མ་ལྡོག་ཅིག ཐིག་ལེ་ལས་སླར་མ་ལྡོག་ཅིག༔ སྐུ་ལས་སླར་མ་ལྡོག་ཅིག དེ་དག་གིས་ཆོས་སྐུའི་
དལ་དུ་འཇུག་པའོ༔ དལ་གསུམ་དུ་བཅུག་ནས༔ ད་གསེར་གྱི་མཎྜལ་ཕུལ་ལ༔ སེམས་ཉིད་ཀྱི་ངོ་བོར་ལྷ་ངོ་
བསྟན་པའི་སེམས་སྟོང་པ་དང་༔ རིག་པ་ལུ་གུ་རྒྱུད་དུ་ངོ་སྤྲད་པ་ནི༔ སྐུ་གསུམ་གྱི་བཞུགས་སྟངས་གཟིགས་
སྟངས་རིམ་པས་བསྟུན་དུ་བཅུག་ལ༔ བླ་མས་འདི་སྐད་བརྗོད་པར་བྱའོ༔ ཨེ་མ་སྐལ་ལྡན་སེམས་དགེ་བའི་ཀྱི་
153

བི་མ་སྙིང་ཐིག
བུ་གཅིག་པོ༔ སེམས་ཉིད་འགྱུ་བ་ངོ་བོ་སྟོང་ལ་རང་བཞིན་ཡེ་ཤེས་ལྷག་མཐོང་གི་དོན་ཉོན་ཅིག སེམས་
ཉིད་བདེ་སྟོང་འགྱུ་བ་ཟུང་འཇུག་ཕྱག་རྒྱ་སྟོང་པ་ཆེན་པོའི་གཞི་རིག་པ་ཡེ་ཤེས་ལྔར་བསྒྱུར་ཅིག 
སེམས་ཉིད་
སྟོང་པ་ཡེ་ཤེས་མ་འདྲེས་ཟང་ཐལ་གྱིས་མ་རིག་པ་སྣོད་བཅུད་སོལ་ཅིག༔ 
སེམས་ཉིད་ཡིད་དཔྱོད་བློ་རིམ་དང་
འཇུག་པ༔ ཐེག་པ་ཐ་དད་ཀྱི་མཐའ་ཉག་གཅིག་ཐིག་ལེ་ཏུ་སྡུས་ཤིག༔ 
སེམས་ཉིད་སྟོང་པ་མཐའ་དང་བྲལ་བ་
ཐིག་ལེ་ཡོངས་སུ་རྫོགས་ལ་ཕུགས་གཏོད་ཅིག༔ 
སེམས་ཉིད་ཟུང་འཇུག་དབྱེར་མེད་རང་སྣང་ལྷུག་པས་དོན་
གྱི་གནད་ཁྲོལ་ཅིག༔ 
སེམས་ཉིད་དབྱིངས་རིག་རྣམ་དག་སྨིན་མཚམས་འོད་གསལ་ལ་རླུང་རིག་བཅུད་ལ་
བོར་ཅིག༔ གང་ཞེ་ན་མགྲིན་པ་ཨན་ཙམ་དགུག མིག་གྱེན་ལ་བཟློག༔ རླུང་རང་སོར་བཅད༔ ཡང་ལག་པ་
གཡས་པས་མིག་མནན་ ལ༔ མིག་ གཡོན་པ་ནམ་མཁའ་ལ་བལྟས་པས་ཡེ་ཤེས་ཀྱི་སྣང་བ་འཕེལ་ ལོ༔
སེམས་ཉིད་ཆོས་སྐུ་མ་བཅོས་རང་བྱུང་རྣལ་མ་ལ་ཕྱི་ནང་གཅིག་ཏུ་གཞི་ཕོབ་ཅིག༔ 
སེམས་ཉིད་མ་འདྲེས་
ཡོངས་རྫོགས་ཉག་གཅིག་ཕྱོགས་བྲལ་གཅིག་པ་ལ་སླར་མ་ལྡོག་ཅིག༔ ཡང་སྤྲུལ་སྐུར་སོང་ཤིག༔ ལོངས་
སྐུར་སོང་ཞིག ཆོས་ སྐུར་སོང་ ཤིག༔ སླར་མ་ལྡོག་ཅིག ཆོས་སྐུ་ལ་མ་འཛིན་ཅིག༔ སླར་མ་ལྡོག་ཅིག
ལོངས་སྐུ་ལ་མ་ཞེན་ཅིག༔ སླར་མ་ལྡོག་ཅིག ཅེས་ངོ་སྤྲོད་དོ༔ སྤྱི༔ རྒྱ་རྒྱ་རྒྱ༔ སྐུ་གསུམ་དལ་འཇུག་བླ་
མས་གནང་༔ དེ་ནས་གཏོར་མ་གཏང་༔ ཚོགས་ལ་ལོངས་སྤྱོད་དོ༔ དཔལ་སྔགས་སྲུང་གི་རྒྱལ་མོས་སྲུངས་
ཤིག༔ སོ་ཕག་ ཤི་ ཐཾ། ཁ་ ཐཾ། ས་མ་ཡཱ། རྒྱ་རྒྱ་རྒྱ༔ ཁི། དབང་གི་ཕྲ་ཏིག་དཔེ་མ་མཚང་བ་སླར་མངོན་ན་འདིར་འཇུག་
༄༅༔ ཟངས་ཡིག་ཅན་གྱི་དབང་བཞིའི་རིམ་པ་སྟོན་པའི་གནད་རྣམས་བཞུགས་སོ༔ ལུང་མེད།
༈ བཉགི་ཆ་ན༔ 
བཅོམ་ལྡན་འདས་བདེ་བ་མངོན་དུ་འབྱིན་པ་ལ་ཕྱག་འཚལ་ལོ༔ 
སྐལ་དང་ལྡན་པ་
འཇུག་དོན་དུ༔ བཅོམ་ལྡན་རྡོ་རྗེ་སེམས་དཔའ་དང་༔ ངསདགའ་རབ་ལ་སོགས་སྤྲུལ་པ་པོས༔ དབང་གི་རིམ་པ་
བསྟན་པའོ༔ དེ་ལ་དང་པོ་སྐལ་བ་དང་ལྡན་པའི་སློབ་མས་བླ་མ་མཉེས་པར་བྱས་ལ༔ དེ་ནས་ལོ་གསུམ་གྱི་
གོང་ནས་རིན་པོ་ཆེ་ལ་སོགས་པའི་མཎྜལ་འབུལ་བ་ཕུལ་ལ་བདག་ལོ་གསུམ་ནས་དབང་ཞུ་བས་གནང་བར་
ཞུ་ཞེས་ཞུ དེར་ལོ་ཐེམ་པ་དང་དབང་རྫས་ཚོགས་པར་བྱས་ལ་ཞུ་སྟེ༔ དེའང་དང་པོ་སྤྲོས་བཅས་ཀྱི་དབང་
ཞུ་བ་ལ་ཉན་ཐོས་ནས་ཨ་ཏི་མན་ཆད་ཀྱི་ཐེག་པ་རིམ་པ་དགུ་ཡི་དབང་ཞག་བཅོ་བརྒྱད་དུ་བསྐུར་ཏེ་རྒྱུད་
རྫོགས་པ་རང་བྱུང་ལས་ཤེས་པར་བྱའོ༔ 
དེ་ནས་སྤྲོས་མེད་ཀྱི་དབང་ཅི་ལྟར་བསྐུར་བའི་རིམ་པ་བསྟན་པ་ནི༔
སྤྲོས་མེད་ནི་རབ་ཏུ་ཡིད་འབྱུང་བའི་བློ་ཅན་ཞེས་བྱའོ༔ 
ངེས་པར་འབྱུང་བའི་དད་པ་དང་ལྡན་པའི་སློབ་མ་
༡54

སྤྲོས་མེད་དབང་གི་སྐོར་སོགས།
རྣམས་འཇུག་ཅིང་ལུས་ངག་ཡིད་གསུམ་སྨིན་པར་བྱ་བའི་ཕྱིར་བསྟན་པའོ༔ དེ་ལ་བློ་སྤྲོས་པ་མེད་པའི་དོན་
དུ་དབང་གནང་བས་མཆོག་གི་དངོས་གྲུབ་ཐོབ་པས༔ དང་པོ་གནས་རབ་ཏུ་དབེན་པར་སོང་སྟེ༔ ཁྲུ་དོ་
དཔངས་སོར་དྲུག་ལ་མཎྜལ་རབ་ཏུ་སྙོམས་ཤིང་མཛེས་པ་ལ་བ་བྱུང་རྣམ་ལྔ་དང་ཙནྡན་ལ་སོགས་པས་
ལེགས་པར་བྱུགས་ལ༔ བུམ་པ་བསྣོལ་མ་དམར་པོས་མཐའ་མ་བསྐོར༔ མེ་ཏོག་སྣ་ཚོགས་པའི་ཚོམ་བུ་
དགྲམ༔ མཎྜལ་གྱི་དབུས་སུ་བུམ་པ་མཚན་ཉིད་དང་ལྡན་པ་གསུམ་དུ་བུམ་རྫས་ཉི་ཤུ་རྩ་ལྔ་ཚང་བར་བླུག་
འབྲས་བུ་ཅན་གྱི་ཤིང་གི་ཁ་རྒྱན་གྱི་གསེབ་ཏུ་རྨ་བྱའི་མདོངས་དང་མེ་ལོང་ལ་སོགས་གཟུགསཿ དེ་ནས་ཞག་
གསུམ་དུ༔ ཨོཾ་ཨཱཧུཾ་ཞེས་པ་དཔག་ཏུ་མེད་པ་སྟེ་ཛབ་དབྱངས་དང་བཅས་པ་བརྗོད་པར་བྱའོ༔ དེ་ནས་ཞག་
གསུམ་གྱི་ཐོ་རངས་དབང་བསྐུར་རོ༔ དེ་ཡང་འོག་ནས་འབྱུང་བའི་ཚིགས་སུ་བཅད་པས་དེ་དག་གིས་སྐལ་
ལྡན་སྨིན་པར་བྱའོ༔ སྤྲོས་པ་མེད་པའི་དབང་བསྐུར་བའོ༔ ད་ནི་ཤིན་ཏུ་སྤྲོས་པ་མེད་པའི་དབང་བསྐུར་བ་ནི༔
དེ་ལ་ནི་ཤིན་ཏུ་ཟབ་ཅིང་གནད་དུ་འགྲོ་བ་ཡིན་ལ༔ སྤྲོས་མེད་བློ་བྱ་བ་དང་བཅས་པ་ལ་མི་དགའ་བའི་དོན་
དུའོ༔ དེ་ཡང་དབང་བསྐུར་རྒྱུ་ཐུན་མོང་པ་རྣམས་ལ་སྔོན་དུ་བསྙེན་པ་བྱེད་པ་ལ་དགོངས་པའོ༔ དེ་ཡང་
འཁོར་བ་སྣང་བ་དང་ཤེས་པས་བསྡུས་པས༔ འདས་པ་སྐུ་དང་ཡེ་ཤེས་ཀྱིས་བསྡུས་པ་རུ་ཤན་འབྱེད་པའི་
སྤྱོད་པ་ནི༔ དུར་ཁྲོད་ལ་སོགས་པར་སོང་སྟེ་ལུས་ལ་ཞག་གཅིག༔ ངག་ལ་ཞག་གཅིག༔ སེམས་ལ་ཞག་
གཅིག་ཏུ་བྱའོ༔ དེ་ཡང་སློབ་མ་གསུམ་ལ་དབང་བསྐུར་ཏེ་དུར་ཁྲོད་དུ་ཁྲིད་ལ་ལུས་ལ་ཧཱུྃ་གིས་རྒྱས་གདབ་
ལ་ཞག་གསུམ་དུ་ཧཱུཾ་དང་ནམ་མཁའ་རླུང་དང་གསུམ་འདྲེས་ལ༔ ཧཱུྃ་ཧཱུྃ༔ ཁོང་གློད་པ་ནི་གནད་ཡིན་པས་
དབུགས་བསྲིང་བར་བྱའོ༔ དེ་ནས་ངག་སྦྱོང་བ་ལ་ཕཊ་ཅེས་པ་ཞག་གསུམ་དུ་བྱའོ༔ ཡིད་སྦྱོང་བ་ལ་གསལ་
བྱེད་དབྱངས་ཡིག་ཞག་གསུམ་དུ་བརྗོད༔ དེ་ནས་རང་གར་མོས་པར་མཁའ་འགྲོ་མ་ལ་གཏོར་མ་རེ་རེ་
ཕྱོགས་སུ་གཏང་༔ དེ་ལྟར་ཞག་གསུམ་དུ་མཁའ་འགྲོ་མ་ལ་གསོལ་བ་བཏབ་ནས་སྤྱོད་པ་བྱེད་དུ་འཇུག་པའི་
དུས་སུ་ལུས་ངག་ཡིད་གསུམ་སོ་སོ་ཡིད་ཕྱོགས་སུ་བཟུང་སྟེ༔ དེའི་ནམ་མཁའི་མཚན་ཉིད་ནི༔ སྤྲིན་ནག་པོ་
འཇིགས་སུ་རུང་བ་དང་རླུང་ནག༔ ཁ་ཆར་བུ་ཡུག་སྒྲ་ལ་སོགས་པ་འབྱུང་བ་ལ༔ ལུས་རུ་ཤན་འབྱེད་པའི་
དུས་སུ་བྱུང་ན༔ ལུས་ལ་སྒྲིབ་པ་ཡོད་པའི་རྟགས་ཡིན༔ ངག་གི་དུས་སུ་བྱུང་ན་ངག་ལ་སྒྲིབ་པ་ཡོད་པའི་
རྟགསཿ སེམས་རུ་ཤན་འབྱེད་པའི་དུས་སུ་བྱུང་ན་སེམས་ལ་སྒྲིབ་པ་ཡོད་པའི་རྟགས༔ གང་ཟག་གསུམ་
པོ་ཕྱོགས་ཕྱོགས་ཀྱང་གཟུང་ངོ་༔ ཕྱོགས་ལ་ལར་བྱུང་༔ ལ་ལར་མ་བྱུང་ན༔ གང་ཟག་གཅིག་གམ་གཉིས་ལ་
155

བི་མ་སྙིང་ཐིག
ཡོད་པའི་རྟགས་དེ་ཞིབ་པར་བརྟག་གོ༔ ལུས་ངག་ཡིད་གསུམ་གྱི་སྒྲིབ་པ་ཡང་མཚན་ཉིད་ཀྱིས་ངེས་པར་
འདག་པར་འགྱུར་ཏེ༔ དེ་ཡང་སྔོན་དུ་བྱུང་ལ་ཕྱིས་ནམ་མཁའ་སྟོང་པ་སྤྲིན་དང་བྲལ་བ་བྱུང་ན་སྤྱོད་པ་དག་
པའི་རྟགས་སོ༔ གལ་ཏེ་སྔར་མེད་པ་ཞབས་སུ་བྱུང་ན་སྤྱོད་པ་མ་དག་པས་ན་རང་དང་མཐུན་པའི་དགེ་བས་
ནི༔ ལུས་རུ་ཤན་འབྱེད་པའི་དུས་སུ་བྱུང་ན་ཚྭ་ཚྭ་འབུམ་ཕྲག་གཅིག་གདབ་པ་དང་༔ ངག་གི་དུས་སུ་བྱུང་ན་
ཡི་གེ་བརྒྱ་པ་འབུམ་ཕྲག་གཅིག་བཟླས་པ་དང་༔ 
སེམས་ཀྱི་དུས་སུ་བྱུང་ན་ཨཱ་ལི་ཀཱ་ལི་འབུམ་ཕྲག་གཅིག་
བཟླ་བར་བྱ་བ་ནི་ཤིན་ཏུ་སྡིག་པ་ཚན་ཆེ་བ་ལ་བྱའོ༔ འབྲིང་ལ་དེ་ཡི་ཕྱེད་ཀྱིས་འགྲུབ་བོ༔ དེ་བས་ཆུང་བ་ལ་
དེའི་སུམ་ཆོས་འདག་ངེས་སོ༔ སྒྲིབ་པ་ཡེ་མེད་ན་སོ་སོའི་ཕྱོགས་སུ་ནམ་མཁའ་སྔོ་སངས་སུ་འོང་ངོ་༔ སྤྱོད་
པ་དག་ནས་ཕྱིས་དེ་ལྟར་འགྲོའོ༔ ལུས་ངག་སེམས་སོ་སོའི་དག་པ་དང་མ་དག་པ་ཡང་རྩིའོ༔ གང་མ་དག་པ་
ལ་ནི་དགེ་སྦྱོར་སྔ་མ་དང་འདྲ་བར་བྱའོ༔ གལ་ཏེ་ལུས་ཀྱི་ལས་དག་ནས་ཕྱིས་ཁམས་གསུམ་དུ་མི་འཇུག་པ་
ནི་ལུས་ཀྱི་དུས་ན་ཁྱད་པར་གཟུགས་བརྙན་ནམ་མཁའི་འཇའ་ཚོན་དང་མཆོག་ཏུ་གྱུར་པའི་གཟུགས་བརྙན་
མཐོང་བའོ༔ ངག་གི་དུས་ན་ཁྱད་པར་གྱི་སྒྲ་རྣམས་ཐོས་པ་དང་༔ སེམས་ཀྱི་དུས་ན་ལྷག་པའི་བསམ་པ་དང་
ངོ་མཚར་བའི་བྱ་བ་རྣམས་དྲན་པ་ནི་བུའི་སྡིག་པ་རྣམས་བྱང་བའི་རྟགས་སོ༔ དེ་ལྟར་སྐལ་ལྡན་ཡིད་ཀྱི་རུ་
ཤན་འབྱེད་པའི་དུས་སུ་བླ་མས་ངག་བཅད་དེ་རིག་པ་མངོན་སུམ་གྱི་སྣང་བ་ལ་གནས་པར་བྱའོ༔ དེ་ནས་
ཞག་གསུམ་རྫོགས་པའི་ནང་པར་དུར་ཁྲོད་དུ༔ བླ་མས་མཎྜལ་ལྔ་བཤམས་ཏེ༔ དང་པོ་འབྲུ་སྣ་ཚོགས་
གཉིས་པ་མེ་ཏོག་སྣ་ཚོགས༔ གསུམ་པ་དྲི༔ བཞི་པ་སྨན༔ ལྔ་པ་གསེར་ལ་སོགས་པ་རིན་པོ་ཆེ་སྣ་ཚོགས་པ་
སློབ་མ་འབྱོར་པའི་ཚོད་དང་སྦྱར་ལ་བཤམ་མོ༔ དེང་མཁའ་འགྲོ་མ་རྣམས་ཇི་ལྟར་མགུ་བའི་ཚོགས་ཀྱི་
མཆོད་པ་ཅི་ལྟར་འབྱོར་པ་དང་ ཕྱི་ནང་གསང་བའི་མཆོད་པའི་བྱེ་བྲག་རྣམས་ཇི་ལྟར་འབྱོར་པ་བཤམ་ལ་
དེ་ནས་སློབ་མ་གཅིག་ལ་བརྡའ་བྱས་ཞིང་བོས་ལ༔ སློབ་མ་དབང་ཞུ་མ་རྫོགས་ཀྱི་བར་ལ་བླ་མའང་ངག་མི་
གཏང་ངོ་༔ དེ་ནས་སློབ་མས་ཕྱག་བྱས་ཏེ༔ བླ་མས་བུ་ཁྱོད་སུ་ཡིན་དྲིས་པས༔ སློབ་མས་བདག་སྐལ་ལྡན་
སེམས་ཀྱི་བུ་གཅིག་ལགས་ཞེས་ལན་གསུམ་བརྗོད་པར་བྱའོ༔ 
དེ་ནས་བླ་མས་དེ་ལྟར་ཡིན་ཕན་ཆད་རང་
བཞིན་རྫོགས་པ་ཆེན་པོ་ཤིན་ཏུ་སྤྲོས་པ་མེད་པར་འདི་ལ་ཞུགས་ཤིག་ཅེས་བརྗོད་ལ༔ སློབ་མས་མཎྜལ་
རྣམས་བླ་མ་ལ་རིམ་པ་བཞིན་དུ་འབུལ་ལོ༔ དེ་ནས་སློབ་མས་ལུས་ལངས་ལ་འགྲེང་ཚུགས་སུ་བསྡད་དེ༔
ཐལ་མོ་སྙིང་གར་སྦྱར་གཅེར་བུར་ཐོན་ལ་བླ་མའི་ཐུགས་ཀྱི་དཀྱིལ་དུ་རིག་པ་འཕངས་ཏེ་མ་ཡེངས་པ་གནད་
256

སྤྲོས་མེད་དབང་གི་སྐོར་སོགས་
དོ༔ བླ་མས་ངག་ཏུ་ཨ་ཨ་ཞེས་དྲག་ཤུལ་དང་བཅས་པ་བརྗོད་པས༔ ལུས་འཕར་ཞིང་གཡོ་བ་དང་༔ ངག་སྨྲ་
ཞིང་དངངས་པ་དང་༔ སེམས་སྤྲོ་ཞིང་ཕྱད་པ་ལ་སོགས་འབྱུང་བ་ནི་ཡེ་ཤེས་ཀྱི་བདེ་བ་ཕེབས་པའི་རྟགས་སོ༔
དེ་ནས་བླ་མའི་ཞལ་ནས་ཤར་ཕྱོགས་ཀྱི་ནམ་མཁའི་ཁམས་ན་ཕར་གམ་གམ་སོང་དང་༔ ཞེས་སླར་མ་ལྡོག་
ཅེས་དྲག་ཏུ་བྱའོ༔ འགྲོ་ན་འགྲོ་ས་འདུག་གམ སྡོད་ན་སྡོད་ས་འདུག་གམ དེ་བཞིན་དུ༔ ལྷོ་དང་༔ ནུབ་
དང་༔ བྱང་དང་༔ སྟེང་འོག་རྣམས་སུ་གོམ་པ་གམ་གམ་སོང་དང་བྱས་ལ༔ སླར་མ་ལྡོག་ཅེས་ལན་གསུམ་
ཤུགས་དྲག་དང་དྲག་ཤུལ་དང་བཅས་པས་བྱའོ༔ དེ་ནི་བླ་མས་བརྡ་བསྐུལ་ཏེ་དལ་དུ་གཞུག་པའོ༔ དེ་བཞིན་
རིག་པའི་ལྷ་ངོ་བསྟན་པ་དང་༔ ནམ་མཁའ་རྒྱ་ཆེ་ལ་སོགས་པ་ནི་བརྡས་བསྟན་པ་ཡིན་ཏེ་སྔོན་ཆད་མཐོང་མ་
མྱོང་བའི་རང་སྣང་གི་རིག་པ་ངོ་སྤྲད་པ་ཡིན་ནོ༔ དེ་ནས་གོང་དུ་བརྗོད་པའི་བརྡའ་དེ་དག་འགྲོལ་བ་ལས
བླ་མ་མཁས་པས་བསྐོས་སོ༔ དེ་ལྟར་དབང་བསྐུར་ནས་རང་གི་གནས་ཁང་དུ་ཕྱིན་ཏེ་འབྱོར་པ་དང་སྦྱར་ལ་
དགའ་བའི་སྟོན་མོ་བྱའོ༔ དཔའ་བོ་དང་དཔའ་མོ་ལ་སྟོན་མོ་རྒྱས་པར་བྱ༔ བླ་མ་ལ་ཡོན་གྲུབ་ན་གསེར་རང་
ལུས་ཙམ་འབུལ་ལོ༔ དེས་ནི་ཚོགས་ལྷག་མ་ལུས་པར་རྫོགས་པའི་དགོས་པ་ཡོད་དོ༔ དེ་ནི་ཤིན་ཏུ་སྤྲོས་པ་
མེད་པའི་དབང་བསྟན་པའོ༔ གུ་ཧྱ༔ ད་ནི་རབ་ཏུ་སྤྲོས་པ་མེད་པའི་དབང་བསྐུར་བ་ནི༔ དེ་ནི་རབ་ཏུ་མཆོག་
ཏུ་ཟབ་པ་ལ་དགོངས་པའོ༔ སྤྲོས་པ་མེད་ཅེས་པ་ནི་བྱ་བ་དང་འཁྲུལ་པ་ལས་བློ་ལོག་པ་སེམས་ཀྱི་རང་
བཞིན་ལ་སྔོན་དུ་སྦྱངས་བའོ༔ དེ་ཡང་འདི་ནི་སྐད་ཅིག་གམ་ཐུན་གཅིག་གི་ཁོངས་སུ་དབང་རྫོགས་པར་བྱ་
སྟེ༔ དེ་ཡང་ཚོགས་བསགས་པའི་བྱེ་བྲག་དཔག་ཏུ་མེད་པ་བསགས་པ་དང་༔ ཕྱི་ནང་གི་མཆོད་པའི་བྱེ་བྲག་
དཔག་ཏུ་མེད་པ་བཤམ་པ་དང་༔ བླ་མ་ལ་ཡོན་འབུལ་བ་ལ་སོགས་པ་འབྱོར་ཚད་བྱས་ལ༔ བླ་མས༔ སློབ་
བུ་ལཿ བུ་ཁྱོད་སུ་ཡིན་ཞེས་དྲིས་པ་དང་༔ བདག་སྐལ་ལྡན་སེམས་ཀྱི་བུ་གཅིག་པུ་ལགས༔ ཞེས་ལན་
གསུམ་དུ་བརྗོད་པར་བྱའོ༔ དེ་ནས་བླ་མས༔ དེ་ལྟར་ཡིན་ཕན་ཆད་དུ་རང་བཞིན་རྫོགས་པ་ཆེན་པོ་སེམས་
ཉིད་མ་བཅོས་པའི་དལ་དུ་ཞུགས་ཤིག ཅེས་པ་གནང་བ་བྱིན་ཏེ༔ དེ་ནས་སློབ་མས་རིན་པོ་ཆེ་ལ་སོགས་
པའི་མཎྜལ་འབུལ་ཏེ་གསོལ་བ་གདབ་ལ༔ འདི་སྐད་དུ་སེམས་ཀྱི་དལ་བརྟག་པ་ནི༔ ཨེ་མ་དཔལ་ལྡན་རྡོ་
རྗེ་འཛིན༔ དཔལ་ལྡན་དེ་ལ་ཉི་མ་སྟོང་གི་འོད་ཟེར་ནི༔ རྨང་དང་རྩ་བ་བཅད་པས་སངས་རྒྱས་སེམས་ལས་
བྱུང་༔ སེམས་ཀྱི་དམ་པ་བདག་ལ་གསལ་བར་བསྟན་དུ་གསོལ༔ ཞེས་ལན་གསུམ་དུ་གདབ༔ དེ་ནས་བླ་
མས༔ སློབ་མ་ལ༔ ལུས་ཀྱི་འདུག་སྟངས་སུ་སྤྲུལ་པ་སྐུའི་འདུག་སྟངས་དང་༔ ལོངས་སྐུ་དང་ཆོས་སྐུ་ལ་
257

བི་མ་སྙིང་ཐིག
སོགས་པའི་འདུག་སྟངས་ཐ་དད་བསླབས་ལ་བྱེད་དུ་གཞུག་གོ༔ ཆོས་སྐུ་ལོངས་སྐུ་སྤྲུལ་སྐུ་ལ་སོགས་པའི་
གཟིགས་སྟངས་བསླབ་པོ༔ དེ་ནས་སྤྲུལ་སྐུ༔ ལོངས་སྐུ༔ ཆོས་སྐུའི་ཞིང་ཁམས་སུ་ལུང་བསྟན་པ་ནི་འདི་སྐད་
དུ༔ ཨེ་མ་སྐལ་ལྡན་ཤར་ཕྱོགས་མངོན་པར་དགའ་བའི་ཞིང་ཁམས་ཡོད་ཀྱི༔ དེར་གླང་པོ་ཆའི་ལྟ་སྟངས་ཀྱིས་
ལྟོས་ལ༔ སེང་གེའི་མཆོངས་སྟབས་ཀྱིས་མཆོངས་ལ༔ ཁྱུང་ནམ་མཁའ་ལ་ལྡིང་བའི་འགྲོས་ཀྱིས་སོང་ཞིག
ཅེས་པ་ལ་སོགས་པ་ཡང་ལུང་བསྟན་ལ༔ 
དེ་ནས་གོང་དུ་བསྟན་པའི་དབང་བཞི་རྫོགས་པ་དང་གདམས་པ་
ཡང་རྫོགས་པར་གདབ་སྤྱོད་པ་ཡང་རྫོགས་པར་བྱ་སྟེ༔ 
སྔོན་འགྲོ་ལ་ལུས་ངག་ཡིད་གསུམ་སྦྱོང་པ་ལ་ཞག་
དགུ༔ དངོས་གཞི་ལུས་ངག་ཡིད་ཀྱི་སྤྱོད་པ་འདས་རྗེས་ལྟར་བྱའོ༔ དེ་ནས་རྣལ་དུ་དབབ་སྟེ༔ སྒོ་གསུམ་ལ་
མིག་དལ་བ་དང་༔ ཡུལ་ནམ་མཁའ་སྟོང་པ་སྤྲིན་དང་བྲལ་བ་དང་༔ རིག་པ་དེ་དང་མི་འབྲལ་བ་གསུམ་ལུང་
གིས་བརྡའ་སྤྲོད་དོ༔ སྒྲ་ཐལ་འགྱུར་ལས༔ གནད་གསུམ་མན་ངག་འབྲལ་མི་བྱ༔ ཞེས་པས་ན༔ དེ་ལ་ཡེ་
ཤེས་འཆར་བར་བྱེད་པའི་སྒོ་མིག་ཡིན་པས་མིག་གི་ཡུལ་དུ་གཟིགས་སྟངས་གསུམ་དང་མི་འབྲལ་བར་བྱ་
རིག་པ་འཆར་བར་བྱེད་པའི་ཡུལ་ནམ་མཁའ་སྟོང་པ་སྤྲིན་དང་བྲལ་བ་གནད་ཡིན༔ རླུང་རིག་གི་གནད་དུ་
དལ་བ་བརྟེན་པ་གནད་ཡིན་པས་ལུས་དལ་བར་བསྡད༔ ངག་ལྐུགས་པ་བཞིན་དུ་བསྡད༔ སེམས་སྤྲོས་པ་
དང་བྲལ་བའམ་ཆུ་ཆད་པའི་རང་ཐག་བཞིན་དུ་བསྡད༔ དེ་ལྟར་གསུམ་ལས་དུས་ཐམས་ཅད་དུ་མ་བྲལ་བ་
ནི་ཆོས་ཉིད་མངོན་སུམ་གྱི་གནད་ཅེས་བྱའོ༔ དེ་ལྟར་ཉམས་སུ་བླངས་པས་སྣང་བ་བཞི་ཇི་ལྟར་འཆར་བ་ནི༔
དེ་ལྟར་ངོ་སྤྱོད་བསྟན་པ་ནི་རིག་པ་མངོན་སུམ་གྱི་སྣང་བ་ཞེས་བྱའོ༔ ཉམས་སུ་བླངས་པ་དེ་ལས་མ་འདས་
པས་ཉམས་གོང་འཕེལ་གྱི་སྣང་བ་ཐིག་ལེ་ལ་སོགས་པ་འཆར་རོ༔ དེ་ལས་རིག་པ་ཚད་ཕེབས་ཀྱི་སྣང་བ
ཐིག་ལེ་ལ་སོགས་པ་སྐུར་འགྱུར་རོ༔ 
དེ་ལས་ཆོས་ཉིད་ཟད་པའི་སྣང་བ་ཅིའི་ངོ་བོར་ཡང་མ་གྲུབ་པས་གྲུབ་
མཐའ་ཐམས་ཅད་དང་བྲལ་བའོ༔ དེ་ནས་གོང་དུ་འཕེལ་བའི་ཆོས་ཉིད་མངོན་སུམ་ཞེས་པ་སྒོ་དང་ཡུལ་དང་
རིག་གསུམ་མི་འབྲལ་བའི་གནད་ལ་རྟག་ཏུ་དབྱིངས་རིག་གེར་རོ༔ དེ་ལྟར་སྐལ་ལྡན་ཅིག་གིས་འཇིག་རྟེན་
གྱི་བྱ་བ་རྣམས་སྤངས་ནས་ཉམས་སུ་བླངས་ན་སྣང་བ་བཞི་རྫོགས་ནས་འདི་ཉིད་དུ་ཟག་བཅས་མི་སྣང་བར་
སངས་རྒྱའོ༔ འབྲིང་པོ་གཅིག་གིས་བག་རེ་ཉམས་སུ་བླངས་པས་ཐང་ཆད་ནས་བླང་ལོངས་མ་བྱུང་ཀྱང་ཆོས་
ཉིད་ཀྱི་བར་དོ་ལ་རང་གི་ཆོས་ཉིད་སྟོབས་སུ་གྱུར་ནས་སངས་རྒྱའོ༔ ཐ་མ་གཅིག་གིས་བླ་མ་མཚན་ཉིད་དང་
ལྡན་པ་ཞིག་ལས་དབང་བཞི་རྫོགས་པར་བྱས་ནས་མངོན་སུམ་གནད་ཀྱི་མན་ངག་ནི་ཞུསཿ ཉམས་སུ་མ་
258

སྤྲོས་མེད་དབང་གི་སྐོར་སོགས།
བླངས་ཀྱང་ཆོས་ཉིད་ཟབ་མོའི་སྒོ་མཐོང་ཞིང་ཞུགས་པའི་བདེན་པའི་བྱིན་རླབས་ལ་བརྟེན་ནས་རང་བཞིན་
སྤྲུལ་པ་སྐུའི་ཞིང་ཁམས་སུ་ཞུགས་ནས་མངལ་གྱི་གྲོང་ཁྱེར་དུ་མི་འཇུག་སྟེ༔ འདོད་ཁམས་དང་༔ གཟུགས་
ཁམས་དང་༔ གཟུགས་མེད་པའི་ཁམས་སུ་འཇུག་པ་མིན་ནོ༔ དེའི་ཕྱིར་ན་སོ་སོའི་སྐྱེ་བོ་དང་ཉན་ཐོས་ལ་
སོགས་པ་ལ་རབ་ཏུ་གསང་སྟེ་ཆོས་ཉིད་མངོན་སུམ་གྱི་གནད་དུས་ཐམས་ཅད་དུ་སྟེམས་པར་བྱའོ༔ ཞེས་
འཁོར་འདས་རུ་ཤན་འབྱེད་པའི་སྤྱོད་པ་ཡང་སྔར་བྱས་ནས་ལུས་དོན་རྒྱས་པར་བསྟན་ནོ༔ དེ་ལ་དང་པོར་
ལུས་ཀྱི་འདུག་སྟངས་ཀྱི་གནད་ལ་བརྟེན་ནས་རང་སེམས་རྣལ་དུ་གཞུག་པ་ནི༔ ལུས་དང་ཤེས་པ་ཀློད་པ་
དང་༔ རླུང་སོར་བཞག་པ་གནད་ཡིན་ནོ༔ དེ་ནས་གཉིས་པ་སེམས་ཀྱི་གནས་ལུགས་ལ་བརྟེན་ནས་རྣལ་
འབྱོར་ལུས་སེམས་དང་དབྲལ་བ་ནི༔ སེམས་སོ་སོའི་གཏད་ལུགས་དང་སྦྱར་ཏེ་རླུང་སེམས་ཅི་ནས་ཀྱང་རྒྱང་
རིང་པོར་འཕངས་པ་གནད་ཡིན་ནོ༔ དེ་ལ་ཆོས་ཉིད་ནི་མ་བཅོས་པ༔ མངོན་པ་ནི་དབང་པོའི་ཡུལ་དུ༔
གསུམ་ནི་གྲངས་ཏེ༔ སྒོ་དང་༔ ཡུལ་དང་རིག་པ་གསུམ་དུས་གཅིག་ལ་ཚོགས་པའོ༔ གནད་ནི་སྙིང་ལ་
མདའ་འམ་མཚོན་གྱིས་ཟིན་པའམ་ནད་ཞུགས་ནས་འཆི་ངེས་པ་དང་འདྲའོ༔ གནད་གཟིར་བའི་དུས་ན་རླུང་
ཕྱིར་འཕང་༔ རྒོད་ན་རླུང་ནང་དུ་དགུག་པ་དང་རིག་པ་སྒྲོན་མ་ལ་གཏད་དེ༔ ཕུང་པོ་དང་ཁམས་བྱེར་ནས་
རྩིག་ཁུང་སོང་སྙམ་པའམ་ཐམས་ཅད་ལ་འཇུག་སྙམ་ན༔ རིག་པ་སྟེང་དུ་འཕང་༔ རླུང་ནང་དུ་བཟུང་༔ རིག་
པ་ཡས་ནས་ནང་དུ་མ་ཕེབས་ན་རིག་པ་སྨིན་མཚམས་སུ་གཏད༔ རླུང་དལ་བ་བསྟན༔ དབྱིངས་དང་རིག་པ་
གཉིས་སྦྱར་རོ༔ ད་ནི་རིག་པའི་སྒྲོན་མེའི་གནད་བསྟན་པ་ནི༔ ཐིག་གཞི་ཡིན་པས་འགྱུར་བ་མེད༔ ལེ་སྣང་
བ་ཡིན་པས་ཀུན་ལ་ཁྱབ༔ སྒྲོན་མས་འོད་ཀྱི་སྣང་བ་སྟོན་པར་བྱེད་དོ༔ འདི་ཡི་དུས་ན་སྒྲོན་མ་གཏིམས་པ་
གནད་དོ༔ དེ་ཡང་དད་པ་དང་ལྡན་པ་ཞིག་གིས་བླ་མ་མཉེས་པར་བྱས་ལ་མི་མི་རྒྱུ་བའི་གནས་སུ་སོང་སྟེ༔
མིག་གི་ཕུགས་ཀྱི་རྩ་རང་གི་མཐེབ་མོ་དང་མཛུབ་མོ་གཉིས་མ་བྲལ་བར་རྟག་ཏུ་གཏིམས་ན་ཡེ་ཤེས་ཀྱི་སྣང་
བ་གོང་དུ་འཕེལ་ལོ༔ ཞེས་ཐིག་ལེའི་སྒྲོན་མའི་གནད་བསྟན་པ་ཡིན་ནོ༔ ད་ནི་དབང་པོའི་མངོན་སུམ་གནད་
ལ་བརྟེན་ནས་ཅིག་ཅར་གྲོལ་བའི་དགོངས་པ་བསྟན་པ་ནི༔ དེ་ལ་དམ་པ་ནི་སངས་རྒྱས་ཀྱི་དགོངས་པ་སྟེ༔
དེའི་དོན་ཆོས་ཉིད་མངོན་སུམ་དུ་སྐྱེ་བ་ཉིད་ལས་ཡིད་དཔྱོད་ཚིག་གི་བློ་དང་བྲལ་ནས་གང་ཟག་དབང་པོ་
ཅིག་ཅར་བ་རྣམས་བླ་མའི་གདམས་ངག་དེ་བསྟན་པ་ཙམ་གྱིས་རང་གྲོལ་དུ་འགྲོ་བས་ན༔ དེ་ཡང་གང་ལས་
བྱུང་ཞེ་ན་ཆོས་ཉིད་མངོན་པར་དབང་པོ་ལ་སྣང་བའོ༔ དེ་ཡང་སྒོའི་གནད་གཟིགས་སྟངས་གསུམ་ལས་མི་
259

བི་མ་སྙིང་ཐིག
འབྲལ་བ་དང་༔ ཡུལ་གྱི་གནད་ནམ་མཁའ་སྤྲིན་དང་བྲལ་བ་ལ་རིག་པ་བཞག་པ་དང་༔ རླུང་རིག་གི་གནད་
རིག་པ་ནམ་མཁའ་ལ་འཕང་བ་སྟེ༔ རླུང་དལ་བ་བརྟེན་པས་རིག་པ་རང་ངོ་ལ་གསལ་བ་དང་གསུམ་དབང་
པོའི་ཡུལ་དུ་མཐོང་བའི་གནད་ཀྱིས་ནི༔ ཚིག་ཏུ་འཛིན་པའི་རང་གི་གྲུབ་པའི་མཐའ་ཡིད་དཔྱོད་དུ་འཛིན་པ་
ཉིད་ཞིག་ནས་ཚིག་ཏུ་འཛིན་པ་ལས་བློ་ལོག་པའོ༔ དེ་ལྟར་ཆོས་ཉིད་མངོན་སུམ་གྱི་དོན་ལ་གནས་པས༔
དངོས་སྟོང་གང་དུའང་འཛིན་པའི་ཤེས་པ་དང་བྲལ་ནས་སྣང་བ་དང་ཤེས་པ་གང་དུ་ཡང་ཞེན་པ་དང་འཛིན་
པ་མེད་པར་རང་རིག་རང་སར་ཤེས་པས་གྲོལ་བར་བསྟན་པ་ནི༔ བྱ་བ་མེད་པས་གྲོལ་བ་གྲོལ༔ ཞེས་སོ༔
དེ་ཡང་མངོན་སུམ་གནད་ཀྱི་མན་ངག་གིས་ཡང་དག་པའི་དོན་ཆོས་ཉིད་བདེ་བ་ཆེན་པོའི་རོ་མངོན་སུམ་
བྱེར་དང་བྲལ་བར་མྱོང་ནས༔ ཁམས་ནི་ཚོགས་ཤིང་འདུས་ལཿ འདུས་ཤིང་འཛིན་པ་ལས༔ འདོད་ཆགས་
ལས་འདོད་ཁམས་སུ་ཆགས་པ་དང་༔ ཞེ་སྡང་ལས་གཟུགས་ཁམས་སུ་ཆགས་པ་དང་༔ གཏི་མུག་ལས་
གཟུགས་མེད་དུ་ཆགས་པ་གསུམ་དུ་བཟློག་པའི་རྟེན་དང་༔ འདོད་ཆགས་མ་བྱུང་མ་སྐྱེས་རང་བྱུང་གི་ཡེ་
ཤེས༔ དེ་བཞིན་དུ༔ ཞེ་སྡང་མ་བྱུང་མ་སྐྱེས་རང་བྱུང་གི་ཡེ་ཤེས་ཉིད་ལ༔ དེ་བཞིན་དུ༔ གཏི་མུག་རང་བྱུང་
གི་ཡེ་ཤེས་སུ་སོང་བས༔ དེ་ཉིད་མེད་པར་རང་སྣང་རང་གྲོལ་དུ་སོང་བ་ནི༔ གྲོལ་བ་རང་བྱུང་གཞན་ལས་
མིན༔ ཞེས་པའོ༔ དཔེར་ན་ནམ་མཁའ་ལ་ནམ་མཁའ་ཐིམ་པ་ལྟར་རིས་མེད་མཉམ་ཉིད་ཆེན་པོའི་དོན་ལས་
མ་གཡོས་པར་ཟག་བཅས་མི་སྣང་བར་སངས་རྒྱ་བ་ནི་རྣལ་འབྱོར་མཆོག་ཅེས་བྱ་སྟེ་འབྱུང་བའི་ཟག་པ་ཟད་
ནས་དེ་ཉིད་ཀྱང་དེ་བཞིན་དུ་ཟག་པ་མི་སྣང་བ་ཡིན་ནོ༔ ཞེས་གྲུབ་མཐའི་དགོངས་པ་བསྟན་པའོ༔ ད་ནི་
གནད་རྣམ་པ་གསུམ་ལ་བརྟེན་ནས་མངོན་སུམ་རང་ཐོག་ཏུ་གཏན་ལ་དབབ་པར་བསྟན་པ་ནི༔ གནད་
གསུམ་མན་ངག་འབྲལ་མི་བྱའོ༔ ཞེས་པས་ན༔ དེ་ཡང་ཡེ་ཤེས་འཆར་བར་བྱེད་པའི་སྒོ་མིག་ཡིན་པས་མིག་
གི་གནད་དུ་གཟིགས་སྟངས་གསུམ་ལས་མི་འབྲལ་བར་བྱ༔ རིག་པ་འཆར་བར་བྱེད་པའི་ཡུལ་ནམ་མཁའ་
སྟོང་པ་སྤྲིན་དང་བྲལ་བ་གནད་ཡིན༔ རླུང་རིག་གི་གནད་དུ་རླུང་དལ་བ་བསྟེན་པ་གནད་ཡིན་ནོ༔ དེ་ལྟར་
གསུམ་ལས་དུས་ཐམས་ཅད་དུ་མི་འབྲལ་བ་ནི་ཆོས་ཉིད་མངོན་སུམ་གྱི་གནད་ཅེས་བྱའོ༔ དེ་ཡང་མི་འགུལ་
བ་གསུམ་ལ་གཞི་བཅའ་བ་ནི༔ ལུས་མ་འགུལ་བས་རྩ་མི་འགུལཿ མིག་མ་འགུལ་བས་དབྱིངས་མི་འགུལ༔
རླུང་མ་འགུལ་བས་རིག་པ་མི་འགུལ་བར་ངེས་སོ༔ སྡོད་པ་གསུམ་གྱིས་ཚད་བཟུང་བ་ནི༔ ཕྱི་སྣང་བ་སྡོད་
པས་འོད་སྣང་ལ་བྱན་ཚུད༔ ནང་ཕུང་པོ་སྡོད་པས་བྱ་རྩོལ་དང་བྲལ༔ གསང་བ་རླུང་སེམས་སྡོད་པས་ཁམས་
260

སྤྲོས་མེད་དབང་གི་སྐོར་སོགས།
གསུམ་དུ་ལྡོག་པ་མ་ཡིན་ནོ༔ དུས་རྟག་ཏུ་ངག་བཅད་པས་ཆོས་བརྗོད་པ་མེད་པའི་དོན་རྟོགས་པའོ༔ སྨུག་
ནག་ཁྲོས་མ་ནག་མོ་མཐུ་མོ་ཆེས་བཀའ་འདི་སྲུངས༔ ཡི་གེ་མ་རུ་ལ་མངོན་སུམ་སྙིང་ཐིག་གི་སྐོར༔ བི་མ་ལ་
མི་ཏྲས་སྒྲ་རང་འགྱུར་དུ་མཛད་པའོ༔ ལྷོད་ནི་གང་ཟག་འཇུག་དོན་དང་༔ འཁོར་བའི་འདམ་ནས་བརྒལ་
དོན་དང་༔ སྐལ་ལྡན་སྣང་བ་སྤེལ་དོན་དུ༔ ཡི་གེ་མ་རུའི་སྐོར་དག་ལས༔ རབ་ཏུ་ཟབ་པས་འདིར་དགོད་བྱ་
ཕྱི་སྐོར་ནང་སྐོར་གསང་སྐོར་དང་༔ གསང་བ་བླ་ན་མེད་པའི་སྐོར༔ དེ་ལས་མངོན་སུམ་སྙིང་ཐིག་གི་ བླ་ན་
མེད་པའི་སྤྱོད་པའི་སྐོར༔ དེ་ལ་སྐལ་བ་དང་ལྡན་པ་འཁོར་བ་བློས་དོར་བ་དེས༔ བླ་མ་མཁས་པ་ལ་
གདམས་པ་དང་བྱིན་རླབས་དབང་དང་བཅས་པ་ཞུས་ལ༔ མཁའ་འགྲོ་ལ་ཚོགས་ཀྱི་འཁོར་ལོ་དང་དཔའ་བོ་
དང་དཔའ་མོ་ལ་དགའ་སྟོན་ཆེན་པོ་བྱས་ལ༔ དེ་ནས་གོང་དུ་བསྟན་པའི་དབང་གི་རིམ་པ་རྫོགས་པ་དང་
སྤྱོད་པ་བྱ་སྟེ༔ ལུས་ནི་རྒྱུག་དང་ཉལ་བ་དང་༔ ཞེས་པ་གསེར་ཡིག་ཅན་ལས་ཤེས་པར་བྱའོ༔ སྔགས་དང་ཁ་
ཏོན་ཆོས་ཀྱི་སྒྲ༔ ཞེས་པ་ངག་གི་སྤྱོད་པའང་གསེར་ཡིག་ཅན་ལས་འབྱུང་བ་བཞིན་བྱའོ༔ དགའ་དང་མི་
དགའ་བདེ་སྡུག་ཅེས་པ་ཡིད་རུ་ཤན་འབྱེད་པ་ཡང་གསེར་ཡིག་ཅན་ལས་ཤེས་པར་བྱའོ༔ དེ་ལྟར་ལས་
བྱ་བྱེད༔ སེམས་དྲན་བསམ༔ དེའི་རིམ་པ་འདས་རྗེས་ལྟར་བྱས་ལ༔ དེ་ལ་དགོས་པ་ཅི་ཡོད་ཅེ་ན༔ ལུས་རུ་
ཤན་ཕྱེ་བས་ཕྱིས་འཁོར་བར་འཇུག་མི་སྲིད་དོ༔ ངག་ཡང་དེ་ལྟར་རོ༔ དེ་ནས་སེམས་རུ་ཤན་ཕྱེ་བས་སེམས་
ཕྱིས་འཁོར་བར་འཇུག་མི་སྲིད་པས་ན་རུ་ཤན་འབྱེད་པའི་སྤྱོད་པ་མཆོག་ཏུ་ཟབ་པས་འདི་ལ་ཡིད་ཆེས་རྒྱབ་
བརྟེན་བྱའོ༔ དེ་ནས་བླ་མས་རྣལ་དུ་འབེབས་པའི་མན་ངག་བསྟན་པར་བྱ་སྟེ༔ ཁྱེད་འཁྲུལ་པ་སྤངས་པའི་
ཡིད་ཀྱིས་ཉོན༔ ཞེས་བཀའ་སྩལ་ནས༔ དེ་ཡང་དད་པ་དང་ལྡན་པ་དེས་ཡུལ་ནམ་མཁའ་སྟོང་པ་སྤྲིན་དང་
བྲལ་བ་དང་༔ རིག་པ་རྡོ་རྗེ་ལུ་གུ་རྒྱུད་བཙོན་དུ་བཟུང་བ་དང་༔ རླུང་དྲག་ཏུ་དལ་བ་བསྟན་པ་དང་༔ གསུམ་
པོ་དེ་ལས་མ་བྲལ་བར་ཉམས་སུ་བླངས་ན་དེ་དག་གིས་ནི་ཆོས་ཉིད་ཀྱི་ལམ་མངོན་སུམ་དུ་འཇུག་པའི་ཕྱིར༔
རྣལ་འབྱོར་པས་བྱ་བ་གཞན་སྤངས་ལ་ཉིན་མཚན་དུ་མི་འབྲལ་བར་ཉམས་སུ་བླངས་པས་ཡེ་ཤེས་ལྔ་
རྫོགས་པའི་ཐིག་ལེའི་ནང་དུ་སྐུའི་ཆོས་ཉིད་དག་པ་མཐོང་བ་ལ་ཐེ་ཚོམ་བྱར་མེད་དེ༔ འདི་ཡང་དབྱིངས་
རྣམ་པར་དག་པའི་སྒྲོན་མའི་གནད་ཡིན་ནོ༔ སྤྱི༔ སྐྱེས་བུ་རྡོ་རྗེ་ལེགས་པ་ཆོས་སྐྱོང་མཐུ་བོ་ཆེས་བཀའ་འདི་
སྲུངས་ཤིག༔ ས་མ་ཡཱ༔ ན་ར་ཀན་ཕག་གི་སོ་ཐཾ༔ གསང་ངོ་༔ རྒྱ་རྒྱ་རྒྱ༔
༄༅༔ ཟསྤྲོས་མེད་ཀྱི་དབང་ཆོག་བཞུགས་སོ༔ རིན་ཆེན་བཀོད་པ ། བཅོམ་ལྡན་འདས་སྤྲོས་པ་ཐམས་ཅད་ཉེ་
26

བི་མ་སྙིང་ཐིག
བར་ཞི་བའི་དཔལ་རྡོ་རྗེ་འཆང་ལ་ཕྱག་འཚལ་ལོ༔ དད་དང་ལྡན་པའི་སྐལ་ལྡན་ལུས་ཅན་གྱིས༔ རང་བཞིན་
རྫོགས་པ་ཆེན་པོའི་དོན་ལ་ཡང་༔ རྨོངས་པ་མེད་ཕྱིར་འཇུག་སྒོ་གསལ་བྱའི་ཕྱིར༔ འཕྲོ་ཐིག་རིན་ཆེན་
དབྱིབས་ཀྱི་རྒྱན་སྤྲས་པའི་ དབང་བཞི་རྫོགས་པར་བྱེད་པའི་དོན་ཉིད་དུ༔ སྤྲོས་ལ་དགའ་བའི་དོན་དུ་དེ་
བསྟན་ནས༔ ད་ནི་སྤྲོས་དང་བྲལ་བའི་དོན་དུ་ཡང་༔ སྤྲོས་མེད་དབང་གི་བསྐུར་བའི་གནས་ཉིད་ནི༔ འདི་
ལྟར་དམ་ཚིག་ལྡན་པས་ངེས་པར་ཟུང་༔ གལ་ཏེ་སྐལ་བ་དང་ལྡན་པ་དབང་བཞི་རྫོགས་པར་བྱེད་པའམ
ཡང་ན་སྤྲོས་པ་ལ་མི་དགའ་བ་རྣམས་ལ༔ འདི་ལྟར་སྤྲོས་པ་མེད་པའི་དབང་རང་བཞིན་རྫོགས་པ་ཆེན་པོའི་
དབང་བསྐུར་འདི་ནི་སྣོད་དང་ལྡན་པའི་སྐལ་ལྡན་གཉིས་སམ་གསུམ་ཚུན་ཆད་ལས༔ དེ་ལས་མང་ན་དམ་
ཚིག་གི་ཆད་པ་འབབ་པསཿ འདི་ལྟ་བུའི་དད་པ་ཅན་འཁོར་བ་ལ་བློ་ལོག་པ་རང་ཤུགས་ཀྱི་ངང་ཚུལ་བཟང་
ཞིང་ སོས་དལ་བ༔ རྣམ་པར་རྟོག་པ་བག་གིས་ཆུང་བ༔ འདོད་པ་ཆུང་ཞིང་ཆོག་ཤེས་པ་ནི་རང་བཞིན་
རྫོགས་པ་ཆེན་པོའི་སྣོད་ཡིན་པས༔ དེ་ལྟ་བུའི་སློབ་མ་གཅིག་ནས་གཉིས་གསུམ་ཚུན་ཆད་ལ་དབང་བསྐུར་
རོ༔ དེ་ལ་སློབ་དཔོན་གྱིས་སྔོན་དུ་བྱ་བའི་རིམ་པ་དང་༔ སློབ་མས་སྔོན་དུ་བྱ་བའི་རིམ་པའོ༔ དེ་ལ་བླ་མ་
ཉིད་ལ་སློབ་མས་དབང་གི་ཞུ་བ་ཕུལ་ནས་དེ་ལ་ནུས་པ་འཇུག་པའི་དོན་དུ་རང་གི་བླ་མ་ལས་དབང་བསྐྱར་
མ་ཞུ༔ གལ་ཏེ་མི་བཞུགས་ན་རང་གི་བླ་མ་ཉིད་ནམ་མཁར་བཞུགས་པ་ལས་སྤྲོས་པ་མེད་པའི་དབང་རྣམས་
བླང་པ་དང་༔ བརྒྱུད་པའི་བླ་མ་རྣམས་ལ་གསོལ་བ་གདབ་པར་བྱ་བ་དང་༔ དྲི་མ་དག་པར་བྱ་བའི་ཕྱིར་ཡེ་
གེ་གསུམ་ལ་ངག་འབྱོངས་པར་བྱ་བ་དང་༔ གཉིས་སུ་མེད་པའི་དོན་བློ་ལ་བསྐྱེད་པའི་ཕྱིར་ཡེ་ཤེས་ལྔའི་
དམ་ཚིག་བསྒོམ་པ་དང་༔ འཁོར་བ་ལས་ཡིད་དབྱུང་བར་བྱ་བའི་ཕྱིར་མི་རྟག་པ་རྒྱུད་ལ་བསྒོམ་པ་དང་༔
སྤྱོད་ལམ་གྱི་རྗེས་སུ་བཟུང་བའི་ཕྱིར་བྱ་བྱེད་ཀྱི་སྤྱོད་པ་ཉི་ཤུ་རྩ་གཅིག་བརྩམ་པར་བྱ་བ་དང་༔ ལྟ་བའི་དོན་
དྲན་པར་བྱ་བའི་ཕྱིར་སྟོང་བ་ཉིད་ཀྱི་རྒྱས་བཏབ་པ་ལ་སོགས་ནི་སློབ་དཔོན་གྱི་སྔོན་དུ་འགྲོ་བའི་ལས་སོ༔
དེ་ལྟར་སློབ་དཔོན་གྱིས་སྔོན་དུ་འགྲོ་བའི་རིམ་པ་བསྙེན་པ་རྫོགས་པར་བྱས་ལ༔ སློབ་མ་དད་པ་དང་ལྡན་པ་
དེ་ཡང་འཁོར་བ་ལས་དབྱུང་བར་བྱ་བའི་ཕྱིར་གནས་དབེན་པར་མི་རྟག་པ་བསྒོམ་པའི་མན་ངག་རྣམས་
བསླབས་ལ་སྒོམ་དུ་བཅུག་སྟེ༔ ཞག་ལྔའམ༔ བདུན་ནམ༔ བཅུ་གཅིག་གི་བར་ལ་སྒོམ་དུ་གཞུག་གོ༔ དེ་
ལྟར་བསྒོམས་པས་དད་པ་དྲག་པོ་སྐྱེ་བ་དང་འཁོར་བ་ལས་ཡིད་དབྱུང་སྒྱིད་ལུག་པ་དག་འབྱུང་བར་ངེས་སོ༔
དེ་ནས་རྡོ་རྗེ་སློབ་དཔོན་གྱིས་འཁོར་པའི་ཉེས་དམིགས་སངས་རྒྱས་ཀྱི་ཡོན་ཏན་རྣམས་བཤད་ལ་སྤྲོས་པ་
262

སྤྲོས་མེད་དབང་གི་སྐོར་སོགས།
མེད་པའི་དབང་བསྐུར་བའི་གནས་རབ་ཏུ་དབེན་པར་དཔོན་སློབ་རྣམས་ཕྱིན་ཏེ༔ གནས་ཁང་གི་ནང་ཐམས་
ཅད་དུ་དྲི་ཞིམ་པོ་སྣ་ཚོགས་པས་ཆག་ཆག་བཏབ་པ་དང་མཎྜལ་ཟླུམ་པོ་མེ་ལོང་གི་ངོས་ལྟར་མཉམ་པར་
བྱས་ལ༔ དེ་ཉིད་ཀྱི་དབུས་སུ་རྡུལ་ཚོན་གྱི་བུམ་པ་བསྣོལ་མ་རབ་ཏུ་ལེགས་པ་དམར་པོ་ཁ་རྒྱན་དང་མགུལ་
ཆིངས་དང་བཅས་པ་བྲིས་ལ༔ ཟླུམ་པོའི་ཐ་མ་ཚོན་སྣ་ལྔའི་ར་བས་བསྐོར༔ དེའི་ཤར་ཕྱོགས་སུ་ཤིང་གི་ཁྲིའི་
སྟེང་དུ་རིན་པོ་ཆེའི་བུམ་པ་གས་པ་དང་ཆག་པ་དང་ཞོམ་པ་མེད་པ་གསུམ་གྱི་ནང་དུ་སྨན་སྣ་ཚོགས་པ་དང་༔
འབྲུ་སྣ་ཚོགས་པ་དང་༔ རིན་པོ་ཆེ་སྣ་ཚོགས་པ་དང་༔ འོ་མ་དང་༔ མར་ལ་སོགས་པས་ལེགས་པར་བཀང་
ལ༔ མེ་ཏོག་དང་འབྲས་བུ་ཅན་གྱི་ཤིང་གིས་ཁ་རྒྱན་བྱས་པ་རས་དཀར་པོ་དྲི་མ་མེད་ཅིང་ཁ་ཚར་མ་ཉམས་
པ་གསུམ་གྱིས་མ་གུལ་པ་བཅིང་ངོ་༔ དེ་ལྟར་བུམ་པ་རེ་རེའི་སྟེང་དུ༔ མེ་ལོང་གསུམ་དང་༔ རྨ་བྱའི་མདོངས་
གསུམ་དང་༔ མན་ཤེལ་གསུམ་བཞག་པར་བྱའོ༔ དེ་ནས་སློབ་མ་དེ་ཀུན་ཕྱི་རོལ་དུ་ཁྲུས་ཆུ་ནས་བཏོན་ལ་
གོས་གསར་པ་གྱོན་པ་ལ་སོགས་པའི་རྒྱན་དག་གིས་བརྒྱན་པ་ཐལ་མོ་སྦྱར་ནས་གྲལ་ལ་ལེགས་པར་འཁོད་
དེ༔ 
བགེགས་ཀྱི་བར་ཆད་ཞི་བར་བྱ་བའི་ཕྱིར་ལས་ཀྱི་སློབ་དཔོན་གྱི་གུ་གུལ་གྱི་དུད་པས་འདུག༔ 
དེ་ནས་
སྤྲོས་པ་མེད་པའི་དབང་བསྐུར་བའི་ཆེད་དུ་ནོར་བུ་གསེར་གྱི་མཎྜལ་དབུལ་ཞིང་ཐལ་མོ་སྦྱར་ནས་གུས་པས་
འདུག་པར་བྱའོ༔ འཁོར་བའི་མཚན་ཉིད་རྣམས་བསྟན་པར་བྱའོ༔ དེ་ལ་སློབ་དཔོན་གྱིས་གླིང་ལ་ཁྱད་པར་
དུ་འཕགས་པ་འཛམ་བུ་གླིང་དུ་སྐྱེས༔ ཐོབ་པར་དཀའ་བའི་མི་ལུས་རིན་པོ་ཆེ་ཐོབ༔ ཚང་བར་དཀའ་བའི་
དབང་པོ་ལྔ་ཚངས༔ འདུག་པར་དཀའ་བའི་ཤཱཀྱ་ཐུབ་པའི་བསྟན་པ་ལ་གནས༔ འཕྲད་པར་དཀའ་བའི་དམ་
པའི་ཆོས་རིན་པོ་ཆེ་དང་འཕྲད་ནས༔ ཆོས་མ་བྱས་ན་མི་ཚེ་སྟོང་ལོག་ཡིན་པས༔ ད་རེས་ཚེ་འདི་ལ་རྫོགས་
པའི་སངས་རྒྱས་རིན་པོ་ཆེ་ཐོབ་པར་བྱས་ལ་སེམས་ཅན་ཐམས་ཅད་ཐུགས་རྗེའི་སྒོ་ནས་འདྲེན་དགོས་པས༔
ད་རེས་ཚེ་འདི་ལ་ཐོབ་པར་བྱའོ་སྙམ་པའི་བློ་བསྐྱེད་ནས་སྨིན་པའི་ལམ་ལ་འཇུག་དགོས༔ དེ་གྲོལ་བར་བྱེད་
པའི་ཐབས་ལ་གནས་པར་བྱས་ནས་མཐར་སངས་རྒྱས་བསྒྲུབ་པར་འདོད་པས་ན་ དང་པོ་མ་སྨིན་པ་སྨིན་
པར་བྱེད་པ་ལ་དབང་བཞི་རྫོགས་པར་ཐོབ་དགོས་པས་འདི་ཞུའོ༔ དེས་མ་འགྲུབ་ན་སྤྲོས་མེད་མན་ཆད་
ཐོབ་པར་བྱས་ན་ཉམས་སུ་ལེན་དགོས༔ དེ་ནས་འཁོར་བའི་མཚན་ཉིད་ཡིད་ལ་དྲན་པར་བྱས་ནས་བཟླས་
པ་ལ་ཞུགས་ཏེ༔ དེ་ཡང་འཁོར་བའི་མཚན་ཉིད་དེ་ལས་བཟློག་པར་བྱ་བའི་ཕྱིར་དུ་འཁོར་བའི་ཞེན་པ་དང་
བྲལ་བར་བྱས་ཏེ༔ ཆོས་ཐམས་ཅད་རྨི་ལམ་ལྟ་བུ༔ སྒྱུ་མ་ལྟ་བུ༔ སྤྲུལ་པ་ལྟ་བུ༔ དྲི་ཟའི་གྲོང་ཁྱེར་ལྟ་བུ་
263

བི་མ་སྙིང་ཐིག
རབ་སྣང་གི་གློག་ལྟ་བུ༔ མྱུར་བྱེད་ཀྱི་འཁོར་ལོ་ལྟ་བུ༔ དཔེ་དུ་མས་མཚོན་པར་བྱའོ༔ དེ་ཉིད་ཀྱི་དོན་གྱིས་
འཁོར་བའི་ཞེན་པ་དང་བྲལ་བས་གོང་མའི་དོན་ལ་གནས་པའི་དགོས་པ་ཡོད་དོ༔ ཡང་འཁོར་བ་ལ་སྐྱོ་བ་
བསྐྱེད་པ་ལས༔ འཁོར་བའི་མཚན་ཉིད་ནི་འདོད་པ་དང་བྲལ་བའི་ཕྱིར་འཁོར་བ་ལ་ཞེན་པའི་སྐྱོན་དེ་སྤང་
བར་བྱའོ༔ འཁོར་བ་ནི་དཔེ་ཟོ་ཆུའི་འཁྱུད་མོའི་རྣམ་པ་དང་མཚུངས༔ མེ་ཆེན་པོ་འབར་བའི་ནང་དུ་སྦྲང་བུ་
ཚུད་པ་ལྟ་བུ་དང་༔ འདབ་ཆགས་རྙི་ལ་ཚུད་པ་ལྟ་བུ་དང་ རི་དྭགས་རྒྱ་ལ་ཚུད་པ་ལྟ་བུ་དང་ ཕྱིའི་རྒྱ་མཚོ་
ལ་གཟིངས་ཐག་ཆད་པ་ལྟ་བུ་དང་༔ བར་དུ་བརྒལ་དཀའ་བའི་འདམ་རྫབ་ཆེན་པོར་ཚུད་པ་ལྟ་བུ་དང་
འཇིགས་པ་དང་བཅས་པའི་འཕྲང་ལ་ལམ་ནོར་བ་ལྟ་བུ་དང་༔ གསོད་པའི་གཤེད་མའི་དཀྱིལ་དུ་ཚུད་པ་ལྟ་
བུ་དེ་ལ་སོགས་པས་བསྟན་ནོ༔ ཡང་འདོད་ཡོན་ལ་སྐྱོ་བ་བསྐྱེད་པའི་ཕྱིར་འདོད་ཡོན་ནི་སྒོམ་གྱིས་གདུངས་
པ་ལ་ཚྭ་ཆུ་བླུད་པ་ལྟ་བུ་དང་༔ དུག་གི་ལོ་མ་ལྟ་བུ༔ དུག་སྦྲུལ་གྱིས་ཟིན་པ་ལྟ་བུ༔ སྤུ་གྲིའི་སོ་ལྟ་བུ༔ བུད་
མེད་ཀྱི་འདོད་ཆགས་ལྟ་བུ་ལ་སོགས་པ་འཁོར་བའི་མཚན་ཉིད་བསྟན་ནོ༔ འདི་རྣམས་ལས་དང་པོ་པ་དབང་
ལ་འཇུག་པའི་སྔོན་དུ་བསྟན་པར་བྱའོ༔ འཁོར་བའི་མཚན་ཉིད་སངས་རྒྱས་ཀྱི་ཡོན་ཏན་ལ་སོགས་པ་སྔོན་
དུ་བཤད་དོ༔ སྤྲོས་པ་མེད་པའི་དབང་བསྐུར་བ་ལ་སྔོན་དུ་འཇུག་པའི་ཆོ་ག་དང་དངོས་གཞི་གཉིས་ཡིན་ཏེ༔
ཐུན་མོང་གི་འཇུག་པ་དང་༔ ཐུན་མོང་མ་ཡིན་པའི་འཇུག་པ་དང་གཉིས་ལས༔ ཐུན་མོང་གི་འཇུག་པ་ལ་
སྔོན་དུ་བླ་མ་ལ་གསོལ་བ་གདབ་པ་ནི༔ བླ་མ་རྡོ་རྗེ་འཛིན་པ་རྣམས་བདག་ལ་དགོངས་སུ་གསོལ༔ ཕྱོགས་
བཅུའི་སངས་རྒྱས་དང་བྱང་ཆུབ་སེམས་དཔའ་རྣམས་ནི༔ རྡོ་རྗེ་དང་༔ རིན་ཆེན་དང་ པདྨ་དང་༔ ལས་དང་༔
བདེ་བར་གཤེགས་པའི་རིགས་ཐམས་ཅད་བདག་ལ་དགོངས་སུ་གསོལ༔ བདག་མིང་འདི་ཞེས་བགྱི་བ་དུས་
འདི་ནས་བཟུང་སྟེ་སྙིང་པོ་བྱང་ཆུབ་ལ་མཆིས་ཀྱི་བར་དུ་བླ་མ་རྡོ་རྗེ་འཛིན་པ་ཆེན་པོས་བདག་གི་ལུས་བྱིན་
གྱིས་ བརླབ་ཏུ་གསོལ༔ ངག་ བྱིན་གྱིས་བརླབ་ཏུ་གསོལ༔ ཡིད་ བྱིན་གྱིས་བརླབ་ཏུ་གསོལ༔ སྨིན་པར་
བྱིན་གྱིས་བརླབ་ཏུ་གསོལ༔ གང་ བར་ མཛད་ དུ་ གསོལ༔ རྒྱས་ པར་ བྱིན་གྱིས་བརླབ་ཏུ་གསོལ༔ ཆེར་
འཕེལ་བར་མཛད་དུ་གསོལ༔ ཞེས་གསོལ་བ་གདབ་པོ༔ ཡང་བླ་མ་ལ་གསོལ་བ་བཏབ་ལ༔ དམ་བཅའ་
བའི་ཚིག་རྣམས་ཁས་བླང་བར་བྱའོ༔ བླ་མ་རྡོ་རྗེ་འཛིན་པ་ཆེན་པོ་རྣམས་དགོངས་སུ་གསོལ༔ ཕྱོགས་བཅུ་
ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་རྣམས་ཏེ་རྡོ་རྗེ་དང་༔ རིན་པོ་ཆེ་དང་༔ པདྨ་དང་༔
ལས་དང་༔ དེ་བཞིན་གཤེགས་པའི་རིགས་རྣམས་དགོངས་སུ་གསོལ༔ དུས་འདི་ནས་བཟུང་སྟེ་སྙིང་པོ་བྱང་
264

སྤྲོས་མེད་དབང་གི་སྐོར་སོགས།
ཆུབ་ལ་མཆིས་ཀྱི་བར་དུ༔ སངས་རྒྱས་ཆོས་དང་དགེ་འདུན་ཏེ༔ བླ་ན་མེད་པའི་དཀོན་མཆོག་གསུམ༔ བླ་མ་
ལ་ཡང་ཕྱག་འཚལ་ལོ༔ བླ་མ་རྡོ་རྗེ་འཛིན་པ་དང་༔ དཀོན་མཆོག་གསུམ་ལ་སྐྱབས་སུ་མཆི༔ སྡིག་པ་ཐམས་
ཅད་སོ་སོར་བཤགས༔ བྱང་ཆུབ་སེམས་ནི་བླ་ན་མེད༔ དམ་ པ་བདག་གིས་བསྐྱེད་པར་བགྱི༔ རིགས་
ལྔའི་དམ་ཚིག་རྗེས་བཟུང་སྟེ༔ རྡོ་རྗེ་དྲིལ་བུ་ལ་སོགས་པ༔ དམ་ཚིག་རྫས་རྣམས་གཟུང་བར་བགྱི༔ སངས་
རྒྱས་ཆོས་དང་དགེ་འདུན་ཏེ༔ བླ་ན་མེད་པ་དཀོན་མཆོག་གསུམ༔ ནམ་དུ་ཡང་ནི་མི་གཏོང་ངོ་༔ རྡོ་རྗེ་སློབ་
དཔོན་མི་གཏོང་ངོ་༔ རྡོ་རྗེ་སྤུན་སྲིང་རྣམས་ལ་ཡང་༔ ནམ་ཡང་སྨད་པར་མི་བྱའོ༔ སེམས་ཅན་རྣམས་ལ་
འཚེ་བ་སྤང་༔ འཕགས་པ་རྣམས་ལ་སྨད་མི་བགྱི༔ ཉན་ཐོས་རང་སངས་རྒྱས་རྣམས་ལ༔ ཅུང་ཟད་བརྙས་
པར་མི་བྱ་ཞིང་༔ གསང་སྔགས་སྤངས་བར་མི་བྱ་ཞིང་༔ བསྙེན་སྒྲུབ་ལས་ཀྱི་མཐའ་རྣམས་ཀྱང་༔ དུས་འདི་
ཉིད་ནས་གཟུང་བར་བྱ༔ དམ་ཚིག་སྡོམ་པ་ལ་གནས་ཤིང་༔ སྐུ་གསུང་ཐུགས་ལས་མི་འདའ་འོ༔ སྲོག་
ཆགས་གསད་པར་མི་བྱ་ཞིང་༔ དམ་ཆོས་ནམ་ཡང་མི་གཏང་ངོ་༔ བླ་མའི་བྱ་བ་མི་གཏང་ཞིང་༔ འཁྲུལ་པའི་
བྱ་བ་མི་བགྱིའོ༔ སེམས་ཅན་སྨིན་པ་ཉིད་དུ་བགྱི༔ མ་གྲོལ་མ་རྣམས་དགྲོལ་བ་དང་༔ མ་བསྒྲལ་མ་རྣམས་
བསྒྲལ་བ་དང་༔ དབུགས་མ་དབྱུང་རྣམས་དབུགས་དབྱུང་སྟེ༔ སེམས་ཅན་མྱ་ངན་འདས་ལ་འགོད༔ བསྟན་
པ་སྨད་པར་མི་བྱ་ཞིང་༔ བླ་མ་ལ་ཡང་ཡོད་དབུལ་ལོ༔ འཁོར་བ་རིང་དུ་སྤང་བྱ་ཞིང་༔ མྱང་འདས་དང་དུ་
བླང་བར་བགྱི༔ དགེ་སློང་སེམས་སུན་མི་དབྱུང་ཞིང་༔ བསམ་གཏན་སྒོམ་པ་དཀྲུག་མི་བྱ༔ ཆོས་དང་གང་
ཟག་ལ་མི་སྨད༔ ཁྱད་པར་དཀྱིལ་འཁོར་བསྒོམ་པར་བགྱི༔ རྫོགས་རིམ་སྒོམ་ལས་མི་འདའོ༔ ཇི་ལྟར་བླ་
མས་གསུངས་པ་ལ༔ བདག་ནི་ནམ་ཡང་མི་འདའ་འོ༔ ཞེས་པས་བླ་མའི་མདུན་དག་ཏུ༔ དམ་བཅའི་ཚིག་
དང་གསོལ་གདབ་སོངས༔ དེ་ནས་སློབ་དཔོན་བདག་ཉིད་ཀྱིས༔ ཐོད་པ་ཚལ་བུའི་ནང་དག་ཏུ༔ བདུད་རྩི་
ལྔ་ཡི་ཆུ་བླུགས་ལཿ ལག་ཏུ་བཟུང་སྟེ་འདི་སྐད་བརྗོད༔ ཧཱུྃ་འདི་ནི་དམ་ཚིག་དམྱལ་བའི་ཆུ༔ དམ་ཚིག་
འདས་ན་འཚིག་པར་འགྱུར༔ དེ་བས་དམ་ཚིག་སྲོག་གི་ཆུ༔ སྙིང་ལ་བཞག་པས་ཐུབ་པར་གྱིས༔ གལ་ཏེ་
ཉམས་པར་མ་གྱུར་ན༔ འདི་ནི་དམ་ཚིག་དངོས་གྲུབ་ཆུ༔ མཆོག་དང་ཐུན་མོང་ལོངས་སྤྱོད་ཅིང་༔ རྫོགས་
པའི་སངས་རྒྱས་འབྲས་བུ་ཐོབ༔ དེ་བས་འདི་ཉིད་ཐུབ་པར་གྱིས༔ ཞེས་བརྗོད་དམ་ཚིག་མནའ་ཆུ་བླུད༔ རྡོ་
རྗེ་ཆེན་པོའི་དམ་ཚིག་ནི༔ སློབ་མས་འདི་སྐད་བརྗོད་པར་བྱ༔ བདག་ནི་འདི་ནས་བཟུང་ནས་སུ༔ བྱང་ཆུབ་
མ་ཐོབ་བར་དག་ཏུ༔ འཁྲུལ་པའི་བྱ་བ་བྱེད་རེ་ཀན༔ དམ་ཆོས་བླ་མ་སྤོང་རེ་ཀན༔ ཆོས་མིན་བྱ་བ་བྱེད་རེ་
265

བི་མ་སྙིང་ཐིག
ཀན༔ བླ་མས་ཅི་གསུང་མི་ཉན་རེ༔ སེམས་ཅན་ཀུན་ལ་འཚེ་རེ་ཀན༔ བདེ་ཆེན་ལམ་དུ་མི་སློང་རཿ འཇིག་
རྟེན་འདོད་ཕྱིར་འབྲངས་རེ་ཀན༔ ལྟ་དང་སྒོམ་དང་སྤྱོད་པ་ནི༔ སྲོག་གི་ཕྱིར་ཡང་གཏོང་རེ་ཀན༔ དུར་ཁྲོད་
ལ་སོགས་དབེན་པའི་གནས༔ འདི་ནས་བཟུང་སྟེ་མི་བསྟེན་རེ༔ མདོར་ན་འཇིག་རྟེན་བྱ་བ་གཏོང་༔ འདས་
པའི་བྱ་བ་གཏང་རེ་ཀན༔ ཞེས་ནི་སློབ་མས་རིམ་པ་བཞིན༔ རྡོ་རྗེའི་དམ་ཚིག་མནའ་བསྐྱལ་ལོ༔ བླ་མ་
དཔལ་ལྡན་རྡོ་རྗེ་འཆང་༔ མནའ་ཡི་ཉེས་དམིགས་ལེགས་པར་བཤད༔ ཐུབ་པའི་ཡོན་ཏན་ལེགས་བཤད་དོ༔
དེ་ནས་བླ་མས་གདམས་པ་འབོག་ཅིང་དམ་བཅའ་བའི་ཚིག་རྣམས་བརྗོད་པར་བྱའོ༔ ཀྱེ་སྐལ་ལྡན་སེམས་
ཀྱི་བུ་གཅིག་པོ༔ ཕྱི་ནང་གསང་བའི་ཐེག་པ་དང་༔ དམ་ཆོས་བསྒྲུབ་པར་དམ་ཆོས་ཤིག༔ སེམས་ཅན་ཀུན་
ལ་བྱམས་པའི་སེམས༔ དུས་འདི་ཉིད་ནས་མ་སྤུང་ཞིག༔ དཀྱིལ་འཁོར་འཁོར་ལོ་སྒོམ་པ་དང་༔ བླ་མ་ནམ་
ཡང་མ་བཏང་ཞིག༔ རྡོ་རྗེ་མཆེད་ལ་མི་ཁྲོ་ཞིང་༔ སངས་རྒྱས་ཆོས་དང་དགེ་འདུན་ཏེ༔ དཀོན་མཆོག་གསུམ་
པོ་བསྐུལ་བ་དང་༔ ཇི་ལྟར་སྔགས་ཀྱི་དམ་ཚིག་དང་༔ སྡོམ་པ་ཐམས་ཅད་གཟུང་བར་བགྱི༔ བསྟན་པ་ཀུན་
ལ་གནོད་པ་སྤང་༔ ཐར་པའི་ལམ་དུ་འགྲོ་བར་བགྱི༔ ཀྱེ་སྐལ་ལྡན་རྫོགས་པའི་རང་བཞིན་ཅན༔ དབང་
བསྐུར་ཆོ་ག་ཇི་ལྟ་བ༔ གཞན་ལ་བརྗོད་པར་མ་བྱེད་ཅིག༔ དབང་རྫས་རྣམས་དང་སྔགས་ཀྱི་ཚིག༔ དབང་
བསྐུར་མ་ཐོབ་མི་རྣམས་ལ༔ ནམ་ཡང་བཤད་པར་མ་བྱེད་ཀཱའི༔ འཁོར་བ་རིང་དུ་སྤང་བར་གྱིས༔ གང་གི་
རྡོ་རྗེ་འཛིན་པ་ཡི༔ དངོས་གྲུབ་རྣམས་ནི་མ་གཏང་ཞིག༔ ཅེས་བརྗོད་ལ་སྡོམ་པ་འབོག་པར་བྱའོ༔ མི་དགེ་
བའི་ལས་སོགས་སྤང་བའི་ཆོས་ནི་བྱ་བའི་རིམ་པ་བཤད༔ དེ་ཡན་ཆད་ཀྱིས་ཐུན་མོང་གི་འཇུག་པ་རྫོགས་
ནས༔ ད་ཐུན་ མོང་མ་ཡིན་ པའི་ འཇུག་ རས་སམ་དར་གྱིས་གདོང་གཡོགས་ཤིང་། པ་ནི༔ སྤྲོས་པ་ལ་དགའ་ན་
རིགས་ལྔའི་གདམས་པ་འབོག༔ དེ་ནས་བླ་མ་ལ་གསོལ་བ་གདབ་པར་བྱ་སྟེ༔ བླ་མ་རྡོ་རྗེ་འཛིན་པ་ལ༔
བདག་ནི་སྐལ་ལྡན་སྙིང་གི་བུ༔ དད་པས་རབ་ཏུ་ཉན་པར་འཚལ༔ རང་བཞིན་རྫོགས་པ་ཆེན་པོ་ཡི༔ དབང་
བསྐུར་ནང་དུ་འཇུག་ལགས་པས༔ དཔའ་བོ་རྡོ་རྗེ་བླ་མ་ཡིས༔ རང་གི་སེམས་ཀྱི་གནས་ལུགས་ཀྱི༔ ཨ་ཏིའི་
དཀྱིལ་འཁོར་བསྟན་དུ་གསོལ༔ བདག་ནི་ཡང་དག་འདིར་ཞུགས་ནས༔ སླར་ཡང་ལྡོག་པར་མི་བགྱིད་དོ༔
ཞེས་གསོལ་བ་གདབ༔ དེ་ནས་བླ་མས་རྗེས་སུ་གནང་བ་སྦྱིན་ཏེ༔ ཨེ་མ་བུ་ཁྱོད་སྐལ་བ་བཟང་༔ སྐལ་ལྡན་
བྱང་ཆུབ་སེམས་ཆེན་པོ༔ སྔོན་ཆད་རང་བཞིན་རྫོགས་ཆེན་གྱི༔ དབང་བསྐུར་ནང་དུ་མ་ཞུགས་པས དོ་
ནུབ་ སྐལ་ལྡན་བུ་ཁྱོད་ལ༔ རྫོགས་ཆེན་དཀྱིལ་འཁོར་བསྟན་པར་བྱ༔ སེམས་ཀྱི་རྟོག་པ་ཀུན་སོལ་ལ
16

སྤྲོས་མེད་དབང་གི་སྐོར་སོགས།
འཇིག་རྟེན་བཅིངས་པ་ཀུན་གྲོལ་གྱིས༔ འདི་ལ་སྤང་བླང་ཐ་སྙད་བྲལ༔ རིགས་དང་རྒྱུད་རྣམས་སྦྱོང་བ་ཡི༔
ལུས་ངག་བདེ་བའི་རྟེན་ཡིན་པས༔ དེང་ནས་བརྩམས་ཏེ་སླར་མ་ལྡོག༔ ཅེས་རྗེས་སུ་གནང་བ་བྱིན་ནས
མཎྜལ་གྱི་ཤར་ཕྱོགས་སུ་ལུས་གནད་ཙོག་པུ་ཐལ་མོ་སྦྱར་ནས་སེམས་མ་ཡེངས་པར་བླ་མ་ལ་གཏད་ནས་
བྱིན་དབབ་ཅིང་གདོང་གཡོགས་བཀྲོལ༔ སྒོམ་དུ་གཞུག༔ དེ་ནི་བསྲེ་བ་ཐུན་མོང་མ་ཡིན་པ་རྫོགས་པ་ཆེན་པོ་
མཉམ་པའི་རྒྱས་གདབ་པ་ཞེས་བྱའོ༔ དེ་ནས་མཎྜལ་དེའི་ཐོ་ཕྱི་རྣམས་སུ་ལྷ་བཤོས་དང་མར་མེ་དང་༔ སྤོས་
ལ་སོགས་པའི་མཆོད་པ་ཅི་འབྱོར་བའི་ཡོ་བྱད༔ མཁའ་འགྲོ་མ་རྣམས་མཉེས་པར་བྱ་བ་དང་༔ བར་ཆད་
བསལ་བར་བྱ་བའི་ཕྱིར་ཚོགས་དང་གཏོར་མ་རབ་ཏུ་བཟང་བ་བཤམ་པར་བྱའོ༔ དེ་ནས་སྤྲོས་པ་མེད་པའི་
དབང་བསྐུར་བ་ནི༔ ངག་གི་ནུས་པ་གཞུག་པ་དང་༔ ངག་རང་དག་ལ་འགྲོ་བའི་དོན་ཡིན་ཏེ་དཔོན་སློབ་
ཀུན་སོ་སོའི་ལུས་བདེ་བར་བཅོས་ལ༔ ངག་ཏུ་སྒྲ་ཆེ་བ་ཡང་མ་ཡིན༔ ཆུང་བ་ཡང་མ་ཡིན་པར༔ ཨ་ཨ་ཨཱ་
ཞེས་བརྗོད་ཅིང་ཡིད་ཨ་ལ་གཏད་པ་ཞག་གཅིག་བརྗོད་པར་བྱ༔ དེ་ནས་ནུབ་གཉིས་པ་ལ་ཨཱ་ལིའི་ཚོགས་
ཚང་བར་བརྗོད་དོ༔ ཨ་ཨཱ༔ ཨི་ཨཱི༔ ཨུ་ཨཱུ༔ རྀ་རྀ༔ ལི་ལཱི༔ ཨེ་ཨཻ༔ ཨོ་ཨཽ༔ ཨཾ་ཨཱཿ དེ་ནས་ནུབ་གསུམ་པ་
ལ་ཀཱ་ལིའི་ཚོགས་ཚང་བར་བརྗོད་པར་བྱ༔ ཀ་ཁ་ག་གྷ་ང་ ཙ་ཚ་ཛ་ཛྷ་ཉ ཊ་ཋ་ཌ་ཌྷ་ན༔ ཏ་ཐ་ད་དྷ་ན པ་
ཕ་བ་བྷ་མ ཡ་ར་ལ་ཝ་ཤ་ཥ་ས་ཧ་ཀྵ༔ འདིའི་དུས་ན་སློབ་དཔོན་གྱིས་ཨ་རྐྱང་པའི་དུས་ན་བུ་ཡིས་ཨ་
བརྗོད་པས་རྩ་རྣམས་ཁ་བྱེ་སྟེ་ཨ་ཐོལ་ཐོལ་རང་འབྱུང་ངོ་༔ དེ་ལས་འོད་ཀྱི་གོང་བུ་རྣམས་ལས་འོད་འཕྲོས་
པས་རང་བཞིན་ཀུན་ཏུ་བཟང་པོ་ཡབ་ཡུམ་སྦྱོར་མཚམས་ནས་བྱང་ཆུབ་ཀྱི་སེམས་འོད་ལྔའི་གོང་བུས་རང་
གི་མགོ་མཇུག་ཁྱབ་པ་ལ་བློ་བཞག༔ འདིའི་དུས་ན་རྣ་བའི་སྒྲ་འབྱུང་བའི་རྩ་བཙིར་རོ༔ དེ་ལྟར་སློབ་མ་ཡང་*
ཡང་སྒོམ་དུ་གཞུག་གོ༔ བཅུག་པས་ཉམས་སུ་མྱོང་བ་ཁྱད་པར་ཅན་སྐྱེ་བར་ངེས་སོ༔ དེ་ནས་ཨཱ་ལིའི་ཚོགས་
བརྗོད་པའི་རྗེས་སུ་ཨ་དེ་ཉིད་བརྗོད་པ་ཙམ་གྱིས་རྩ་རྣམས་ཀྱི་ནང་ནས་རང་བཞིན་རྫོགས་པའི་ཡི་གེ་རྣམས་
རང་བྱུང་བས༔ རང་གི་ངག་ནས་ཀྱང་ཆོས་ཐམས་ཅད་ཀྱི་སྒྲ་སི་ལི་ལི་བྱུང་བ་ལ་བློ་བཞག ཀཱ་ལིའི་དུས་སུ་
བརྗོད་པའི་ཚེ་ཡི་གེ་དེ་དག་ཕྱིར་མངོན་པར་རང་གི་ཁོག་པའི་ནང་ཡི་གེས་མེར་གྱིས་ཁེངས་པ་ལ་བློ་གཞག་
པར་བྱའོ༔ དེ་ནས་ སྐལ་ ལྡན་ལ་དབང་བསྐུར་བར་བྱ་སྟེ༔ ལུས་ངག་ ཡིད་གསུམ་ཅིག་ཅར་བྱིན་བྱིས་
བརླབས་པའི་དོན་དུ་དབང་བསྐུར་བ་ནི༔ ལུས་གཅེར་བུར་ཕྱུངས་ལ་བུམ་པའི་ཆུ་དང་སིནྡྷུ་ར་ཡི་ཐིག་ལེ་
ཞིག་སྤྱི་བོའི་གཙུག་ཏུ་བྱས་ལ་ངག་ཏུ་ༀ་ཨཱ་ཞེས་དྲག་ཏུ་བརྗོད་དུ་གཞུག༔ སློབ་དཔོན་གྱིས་བུའི་མགྲིན་པའི་
267

བི་མ་སྙིང་ཐིག
རྩ་གཉིད་ལོག་གཏེམས༔ འདིའི་དུས་སུ་ལུས་འདར་ཞིང་གཡོ་བ་དང་༔ ངག་རང་རྡོལ་བ་དང་༔ སེམས་བག་
ཡངས་སུ་འགྱུར་བ་ཉིད་འབྱུང་༔ སློབ་དཔོན་གྱིས་སློབ་མའི་ལུས་ཐམས་ཅད་ཨོཾ་དཀར་པོ་ཞིག་ཏུ་དམིགས་
བ
ལ་དེ་འོད་དུ་ཞུ་བ་ལས་ཆོས་ཉིད་སྟོང་པའི་རྒྱས་གདབ༔ སློབ་དཔོན་གྱིས་བུམ་པའི་ཆུ་ཐིགས་པ་གཅིག་དང་
སིནྡྷ་ར་ཡི་ཐིག་ལེ་གཅིག་མགྲིན་པར་བྱས་ལ༔ ཟླ
 སློབ་མའི་ངག་ཏུ་དྲག་ཤུལ་དང་བཅས་པས་ཨ་ཨཱ་བརྗོད་དོ༔
སློབ་དཔོན་གྱིས་སློབ་མའི་མཆན་ཁུང་གི་རྩ་གཏེམས༔ སློབ་མའི་ཤེས་པ་ནམ་མཁར་གཏོད་དུ་གཞུག༔
འདིའི་དུས་སུ་ལུས་རབ་ཏུ་འདར་བ་དང་༔ ངག་རབ་ཏུ་འདར་བ་དང་༔ སེམས་རབ་ཏུ་གསལ་བ་དག་འོང་ངོ་༔
སློབ་མའི་ལུས་ཨཱ་དམར་པོ་ཆེན་པོ་ཞིག་ཏུ་དམིགས་ལ་ཆོས་ཉིད་སྟོང་པ་ཉིད་ཀྱི་རྒྱས་གདབ་བོ༔ ཡང་སློབ་
དཔོན་གྱིས་བུམ་པའི་ཆུ་ཐིགས་པ་གཅིག་དང་སི་ར་ཡི་ཐིག་ལེ་སྙིང་ཁར་བྱས་ལ་ངག་ཏུ་ཧཱུྃ་ཧཱུྃ་ཞེས་དྲག་ཏུ་
བརྗོད་དུ་གཞུག༔ བླ་མས་བུའི་མིག་གི་རྩ་གཏེགསཿ ཤེས་པ་འབྱུང་བཞི་ལ་གཏད༔ སློབ་མའི་ལུས་
ཧཱུྃ་མཐིང་ནག་གཅིག་ཏུ་དམིགས་ལ་ཆོས་ཉིད་སྟོང་པ་ཉིད་ཀྱི་རྒྱས་གདབ་པོ༔ གཞན་དེའང་རྩ་གཏེམས་པ་
གསུམ་ཇི་ལྟ་བ་བཞིན་དུ་བྱའོ༔ དེ་ནས་ཙན་དན་དཀར་པོའི་ཐིག་ལེ་གཅིག་སྨིན་མཚམས་སུ་བྱུག༔ དེའི་སྟེང་
དུ་དམར་པོའི་ཐིག་ལེ་བྱ༔ དེའི་ རྗེས་སྟོང་ཉིད་དར་ཅིག་བསྒོམ༔ དེ་ནས་བུམ་པ་ཡི་གེའི་རང་བཞིའི་དུ་
དམིགས་པ་ལ་སློབ་མའི་མགྲིན་པའི་གནས་སུ་ངག་ལ་བསྟིམ༔ ཆུ་དང་སྨན་ལ་སོགས་པ་རྣམས་རང་བཞིན་
རྫོགས་པ་ཆེན་པོའི་མཚན་ཉིད་ཀྱི་སྒྲ་རང་བྱུང་སྟེ༔ བུམ་པ་མགོ་ཐོག་ཏུ་བཞག་ལ༔ ཆོས་ཐམས་ཅད་བརྗོད་
དུ་མེད་པའོ༔ བསམ་དུ་མེད་པའོ༔ བལྟར་མེད་པའོ༔ གཉིས་སུ་མེད་པའོ༔ མཚན་མ་མེད་པའོ༔ སྨོན་པ་
མེད་པའོ༔ སྤྲོས་པ་མེད་པའོ༔ སྤྲོས་པའི་མཐའ་བརྒྱད་དང་བྲལ་བའོ༔ ཞེས་པའི་སྒྲ་རང་བྱུང་བས་སློབ་མ་
ཡང་དེ་ཉིད་ཀྱི་རང་བཞིན་དུ་གྱུར་པར་དམིགས་ལ༔ དེ་ནས་སློབ་དཔོན་གྱིས་བུམ་པ་སློབ་མའི་སྤྱི་བོར་
བཞག་ལ་དམིགས་པ་དང་ཚིག་རྣམས་ངག་ཏུ་བརྗོད་ཅིང་བྱའོ༔ དེ་ནས་ངག་གི་ལས་སྒྲིབ་རྫོགས་པར་བྱ་
བའི་ཕྱིར་ཉི་ཟླ་ཁ་སྦྱོར་རམ་གཞན་གྱིས་ཤེས་ཀྱང་བཏུབ༔ རྡོ་རྗེའི་གླུ་ལན་གསུམ་བརྗོད༔ གཞན་ཡང་དུང་
དང་ཆ་ལང་དང་འཁར་རྔ་དང་༔ ཤིང་རྔ་དང་དྲིལ་བུ་དང་༔ ཌཱ་མ་རུ་སོགས་དུས་གཅིག་ལ་བསྒྲག་ཅིང་ཡི་གེ་
བརྒྱ་བ་བཟླས་སོ༔ དེ་ནས་ཚིག་བརྒྱད་ཀྱི་དོན་བཤད་དོ༔ དེ་ནས་སློབ་མའི་ངག་དང་སེམས་ལ་ཚིགས་སུ་
བཅད་པའི་དབང་བསྐུར་བར་བྱ་སྟེ༔ རང་བཞིན་རྫོགས་པ་ཆེན་པོ་དང་མཉམ་པའི་རྒྱས་གདབ་པའི་ཕྱིར༔
ཚིག་གི་རྒྱལ་པོ་འདི་དག་ངར་བསྐྱེད་ལ་བརྗོད་པར་བྱའོ༔ ཨེ་མ་ཧོ༔ ཆོས་ཉིད་སྤྲོས་དང་བྲལ་བའི་བདེ་ཆེན་
268

སྤྲོས་མེད་དབང་གི་སྐོར་སོགས།
འདི༔ བལྟར་མེད་བསམ་ཡུལ་ཀུན་ལས་འདས་པ་ངོ་མཚར་ཆེ༔ གཉིས་མེད་རང་སྣང་ཀུན་ཁྱབ་ཡེ་ཤེས་ནི༔
རང་རིག་མངོན་དུ་སྣང་བ་ངོ་མཚར་ཆེ༔ བྱ་བྲལ་རང་བཞིན་རྫོགས་ཆེན་གནས་ལུགས་ཉིད༔ མ་བཙལ་རང་
ལས་བྱུང་བ་ངོ་མཚར་ཆེ༔ ངོ་བོ་སྤྲོས་བྲལ་རང་བཞིན་རྣམ་དག་ལ༔ དགེ་སྡིག་མདའ་ལས་འདས་པ་ངོ་
མཚར་ཆེ༔ རང་སྣང་སྤྲོས་པ་མེད་པའི་རིག་པ་འདི༔ ལྟ་སྒོམ་སྤྱོད་པ་མཐོང་བ་ངོ་མཚར་ཆེ༔ རང་ལས་བྱུང་
བའི་འོད་ཀྱི་སྒྲོན་མེ་འདི༔ མངོན་སུམ་ཡུལ་དུ་སྣང་བ་ངོ་མཚར་ཆེ༔ ངོ་བོ་རང་བཞིན་ཐུགས་རྗེ་ཕྱོགས་མེད་
པའི༔ ཆོས་སྐུ་ལོངས་སྐུ་སྤྲུལ་སྐུར་ཤར་བ་ངོ་མཚར་ཆེ བརྗོད་མེད་རྣམ་པར་དག་པའི་ཡེ་ཤེས་ཉིད༔ སྟོང་
པ་རང་སར་དག་པའི་ཡུལ་ལ་སྣང་བ་ངོ་མཚར་ཆེ༔ མ་རིག་མུན་སེལ་ཐིག་ལེ་སྟོང་པ་ཉིད༔ དབང་པོའི་ཡུལ་
ལ་སྣང་བ་ངོ་མཚར་ཆེ༔ ཞེས་བརྗོད་ལ་དེ་དག་གི་དོན་ཡང་བཤད་དོ༔ དེ་ནས་རྫོགས་པ་ཆེན་པོ་བརྗོད་པ་
ལས་འདས་པའི་དོན་དེ་སྐལ་ལྡན་གྱི་བློ་ལ་གནས་པར་བྱ་བའི་ཕྱིར་འདི་སྐད་དོ༔ དངོས་པོ་གང་ལ་ཡང་རང་
བཞིན་མེད་པ་ཡིན་ནོ༔ བལྟར་མེད་པ་དང་༔ སྲོག་མེད་པ་དང་༔ སྙིང་པོ་མེད་པ་དང་༔ ཡ་མ་བརླ་ཡིན་པ་
དང༌༔ ཚིག་མེད་པ་དང་༔ ཡི་གེ་མེད་པ་དང་༔ སྒྲ་མེད་པ་དང་༔ ཐ་སྙད་མེད་པ་དང་༔ བརྗོད་དུ་མེད་པའོ༔
ཞེས་དངོས་པོའི་འདུག་ཚུལ་བརྗོད་མེད་དུ་གཏན་ལ་ཕེབས་པའོ༔ དེ་ནས་ལུས་ངག་ཡིད་གསུམ་རྫོགས་པ་
ཆེན་པོའི་དོན་སྟོང་ཉིད་ཀྱི་གོ་རར་གཞུག་པའི་ཕྱིར༔ སྟོང་པ་ཉིད་བདེ་བ་ཆེན་པོའི་ངང་དུ་དར་གཅིག་བསྒོམ༔
དེ་ཉིད་ཀྱི་དོན་བརྡས་བསྐུལ་བའི་ཕྱིར་ཚིག་ཏུ་འདི་སྐད་བརྗོད་པར་བྱའོ༔ ཆོས་རྣམས་ཐམས་ཅད་སྟོང་ཞིང་
བདག་མེད་ལ༔ དངོས་པོ་མཚན་མར་འཛིན་པ་ཡང་རེ་འཁྲུལ༔ རང་རིག་ཡེ་ཤེས་དེ་ཉིད་ཆགས་མེད་ལ
འདོད་ཅིང་ཞེན་པའི་བློ་ནི་ཡང་རེ་འཁྲུལ༔ ཆོས་ཀྱི་དབྱིངས་ཉིད་སྤྲོས་དང་བྲལ་བ་ལ༔ མཚན་མ་ཚིག་ཕྱིར་
འབྲེང་བ་ཡང་རེ་འཁྲུལ༔ སྙིང་པོའི་དོན་གྱི་ཡེ་ཤེས་རང་ཤར་ལ གཞན་བྱུང་རྩོལ་སྒྲུབ་བྱེད་པ་རང་རེ་
འཁྲུལ༔ སེམས་ཉིད་སྐྱེ་ཤི་གཉིས་ལས་འདས་པ་ལ༔ སྐྱེ་འགག་གཉིས་སུ་འཛིན་པ་ཉོན་རེ་མོངས༔ འབྲས་
བུ་རང་རྫོགས་སྨོན་ལམ་བྲལ་བ་ལ༔ རྣམ་དཔྱོད་དུས་ལ་ལྟོས་པ་ཡང་རེ་འཁྲུལ༔ བདེ་སྡུག་ཐམས་ཅད་རིག་
པའི་ཆོ་འཕྲུལ་ལཿ བདེ་སྡུག་གཉིས་སུ་འཛིན་པ་ཉོན་རེ་མོངས༔ ཀུན་ཏུ་བཟང་པོ་རང་ལ་གནས་པ་ལ༔ ཡི་
དམ་གཞན་ནས་འཚོལ་བ་ཡང་རེ་འཁྲུལ༔ བདག་ཉིད་ཡེ་སངས་རྒྱས་པ་ཡིན་པ་ལ༔ ངན་སོང་གསུམ་དུ་
འཛིན་པ་ཡང་རེ་འཁྲུལ༔ འཁོར་བ་ངན་སོང་རོལ་པར་ཡེ་ཤར་ལ༔ ཡང་དག་སངས་རྒྱས་འདོད་པ་ཡང་རེ་
འཁྲུལ༔ དུག་ལྔ་མ་སྤངས་ཡེ་ཤེས་ལྔ་པོ་ལ༔ ཉོན་མོངས་ལྔ་རུ་འཛིན་པ་ཡང་རེ་འཁྲུལ༔ འཁྲུལ་པའི་སྣང་བ་
269

བི་མ་སྙིང་ཐིག
ཆོས་སྐུར་རང་སྣང་ལ༔ དངོས་པོ་བདག་ཏུ་འཛིན་པ་ཡང་རེ་འཁྲུལ༔ ཐེག་པ་རིམ་དགུ་རང་སར་ཤར་བ་ལ
སོ་སོའི་འདོད་གཞུང་འཛིན་པ་ཡང་རེ་འཁྲུལ༔ ཞེས་ཚིག་གིས་སྤྲོ་བ་བསྐྱེད་ཅིང་དོན་བསྟན་པར་བྱའོ༔ དེའི་
རྗེས་ལ་ལུང་བསྟན་པའི་དབང་ནི༔ སྤྲོས་པ་མེད་པའི་དབང་ལ་ཞུགས་པས་ངག་གི་སྒྲིབ་པ་ཡོངས་སུ་དག་
ནས༔ མ་འོངས་པའི་དུས་ན་ལོངས་སྤྱོད་རྫོགས་པའི་ཞིང་ཁམས་སུ་སྐྱེ་བར་འགྱུར་རོ༔ ་ཞེས་བརྗོད་དོ༔ ཞེས་
ལུང་བསྟན་ནོ༔ རྗེས་གནང་ནི་སྤྲོས་པ་མེད་པའི་དབང་བསྐུར་ནས་སྔགས་བཟླས་པ་དང་རྫོགས་རིམ་དང་རྩ་
རླུང་དང་ཐིག་ལེ་རྣམ་སྒོམ་དུ་རུང་བ་དང་༔ ཐིག་ལེ་སྟོང་པའི་སྒྲོན་མ་ཉིད་སྒོམ་དུ་རུང་བའི་རྗེས་གནང་ཐོབ་
བོ༔ དབུགས་དབྱུང་བ་ནི་ཁམས་གསུམ་འཁོར་བར་མི་འཇུག་པར་བྱེད་དོ༔ གཟེངས་བསྟོད་པ་ནི༔ དེ་ལྟར་
གྱུར་པས་སེམས་ལ་སྤོབས་པ་བསྐྱེད་པའོ༔ འཇུག་ཅིང་དབང་བསྐུར་བའི་རིམ་པའོ༔ ལས་ཀྱི་མཐའ་བསྡུ་བ་
ནི་རོལ་མོའི་སྒྲ་དང་བཅས་པས་གཏོར་མ་འབུལ་ཞིང་ཆོས་སྐྱོང་རྣམས་ལ་གཏང་རག་གཏོང་༔ ཕྱི་མའི་ཁས་
ལེན་དུ་བྱས་ལ་ཆད་བསྐུལ་བྱ༔ དཀོན་མཆོག་གི་གཏོར་མ་དང་༔ ཡི་དམ་གྱི་གཏོར་མ་དང་༔ མཁའ་འགྲོ་
ཆོས་སྐྱོང་གི་གཏོང་མ་དང་༔ འབྱུང་པོའི་གཏོར་མ་རྣམས་རིམ་པ་བཞིན་དུ་འབུལ་དེ་ནས་རོལ་མོའི་སྒྲ་གོང་
མ་རྣམས་དང་ལྡན་པས་གཏོར་མ་གཤེགས་སུ་གསོལ༔ དེ་ནས་བདག་ ཉིད་བསྐྱེད་རིམ་སྔར་བཞིན་དུ་
བསྒོམས་པས་དེའི་དཀྱིལ་འཁོར་བསྡུ་བ་དང་༔ རྡོ་རྗེའི་གླུ་བླང་བ་དང་༔ བཀྲ་ཤིས་བརྗོད་པ་དང་༔ སྨོན་
ལམ་བཏབ་སྟེ་རྡོ་རྗེ་སློབ་དཔོན་དང་རྣལ་འབྱོར་དབང་ཕྱུག་ཕོ་མོ་རྣམས་ཀྱིས་སྨོན་ལམ་འདི་ལྟར་བྱ་སྟེ༔
འདས་དང་མ་འོངས་ད་ལྟར་གྱི༔ རྫོགས་སངས་རྒྱས་པའི་ལེགས་པ་ཡིས༔ བཅོམ་ལྡན་རྡོ་རྗེ་འཆང་ཆེན་དང་༔
སྐལ་བ་མཉམ་པར་འགྱུར་བར་ཤོག༔ ངན་སོང་ཐམས་ཅད་རྒྱུན་ཆད་ཤོག༔ སངས་རྒྱས་བསྟན་པ་འཕེལ་བ་
དང་༔ རྫོགས་སངས་རྒྱས་པའི་ཡོན་ཏན་རྣམས༔ བདག་ལ་དེང་འདིར་གསལ་བ་དང་༔ ཞིང་ཁམས་བཟང་
ཞིང་ཉམས་དགའ་བར༔ བདག་ཀྱང་སྐྱེ་འགྱུར་སྐྱེ་བར་ཤོག༔ སྐྱེས་པས་སེམས་ཅན་དོན་བྱེད་སྟེ༔ འཁོར་བ་
དོང་ནས་སྤྲུག་པར་ཤོག༔ དོང་སྤྲུག་སངས་རྒྱས་ཆེན་པོ་ཉིད༔ རྒྱས་པར་བདག་ལ་སེམས་སྦྱངས་ཤིང་༔ བདེ་
བར་མགོན་པོ་རྣམས་མཉམ་ཤོག༔ ཇི་ལྟར་དམ་ཚིག་སྡོམ་པ་ཉིད༔ འདི་ཉིད་དུའང་རྫོགས་པར་ཤོག༔ ཅེས་
སྨོན་ལམ་དྲིལ་བུའི་སྒྲ་དང་བཅས་པས་གདབ༔ ཆོ་ག་ལྷག་ཆད་བསྐང་བའི་ཡི་གེ་བརྒྱ་པ་བཟླས༔ བུམ་ཆུས་
ཁྲུས་བྱེད་ན་བྱ༔ མི་བྱེད་ན་རིའམ་ས་གཙང་སར་བསྐུལ༔ མཎྜལ་ཕྱགས་ལ་དྲི་བཟང་པོའི་ཆུས་བྱུགས་ལ་མེ་
ཏོག་ཅིག་ཙམ་བཞག༔ ནང་མཆོད་བྱས་པའི་སྣོད་རྫས་བཀྲུས་ལ་སོ་སོའི་གནས་སུ་བཞག༔ དབང་བསྐུར་
270

སྤྲོས་མེད་དབང་གི་སྐོར་སོགས།
བའི་ཁང་པ་དེ་ལྷ་ཁང་ངམ་མཆོད་ཁང་ཡིན་ན་མཆོད་པ་བཤམས་ལ་བཞག༔ གསར་དུ་བརྒྱན་པ་ཡིན་ན་
རྒྱན་རྣམས་བསྡུ༔ རྟེན་རྣམས་བསྡུས་ལ་གནས་ཁང་ཕྱགས་ལ་མེ་ཏོག་གཏོར་ལ་བཞག སྣོད་མ་ཡིན་པ་ལ་
གསང་བའི་དོན་དུ་དབང་བསྐུར་བའི་རྗེས་མི་མངོན་པར་བྱའོ༔ དེ་ནས་ཡོན་དབུལ་ཞིང་དགའ་སྟོན་བྱ་བའི་
རིམ་པ་ནི༔ སློབ་དཔོན་ལ་ནི་ཅི་འབྱོར་པའི་ཡོན་དབུལ༔ མཆེད་ལྕམ་རྣལ་འབྱོར་ཕོ་མོ་རྣམས་ལ་དགའ་
སྟོན་ཅི་རིགས་པ་བྱ༔ གཞན་དགེ་འདུན་པ་དང་མགྲོན་རྣམས་ལ་འབྱོར་པ་དང་སྦྱར་ལ་སྤྱན་དྲངས༔ དེ་ལྟར་
བྱས་པས་ཡོན་ཏན་ནི་རྒྱས་པར་འཁོར་ལོ་དྲུག་པ་དང་ཕྲ་ཐིག་ནས་བསྟན་པར་བྱའོ༔ བཀྲ་ཤིས་པའི་ཡན་
ལག་ཡིན་པས་སློབ་དཔོན་གྱིས་དབུ་བཟུང་ནས་མཆེད་ལྕམ་རྣལ་འབྱོར་ཕོ་མོ་རྣམས་ཀྱིས་གླུ་གར་ལ་སོགས་
པ་བྱ༔ དགེ་འདུན་གཞན་ནས་བཀྲ་ཤིས་བྱེད་དུ་གཞུག གཞན་ཡང་ཁྱེའུ་དང་བུ་མོ་ལ་སོགས་པས་ཀྱང་གླུ་
གར་དང་རོལ་མོ་ལ་སོགས་པ་ཤེས་ཚད་བྱེད་དུ་གཞུག༔ འཐབ་པ་དང་རྩོད་པ་དང་༔ ཁེ་གྲགས་ཀྱི་གཏམ་
རྣམས་སྤང་བར་བྱ༔ ཆོས་གཏམ་ཡང་ཚོགས་ཀྱི་འཁོར་ལོ་རྩོད་པར་འགྲོ་བས་མི་བྱ༔ གཞན་ཅི་དགའ་བྱའོ་
རིན་པོ་ཆེ་དབང་གི་ཕྱག་ལེན་ཇི་ལྟ་བ་བཞིན་བཀོད་པ་རྫོགས་སོ༔ མ༔ བླ་མ་རྡོ་རྗེ་འཆང་བའི་ལྷ༔ ལྷ་ཡི་
ལྷ་ཁྱོད་ཕྱག་འཚལ་བསྟོད༔ བདག་ནི་བསྐལ་པ་ཐོག་མེད་ནས༔ འབྱུང་བཞིའི་ལུས་ཀྱིས་བཅིངས་པ་བདག༔
འབྱུང་བཞིའི་གདོན་དང་བྲལ་གྱུར་ནས༔ དྲི་མེད་འོད་གསལ་ལུས་ལྡན་ཤོག༔ སྨྲ་མང་ངག་གིས་བཅིངས་པ་
བདག༔ འཁྲུལ་པའི་གཏམ་རྒྱུད་ཟུངས་ཟད་ནས༔ བརྗོད་དུ་མེད་པའི་དོན་ལྡན་ཤོག༔ འགྱུར་མེད་རྟོག་པས་
བཅིངས་པ་བདག༔ མི་རྟོག་གསལ་བའི་སྣང་མཐོང་ནས༔ བསམ་པའི་འཕྲོ་འདུ་ཆད་པར་ཤོག༔ དེ་ལྟར་
ལུས་ངག་ཡིད་གསུམ་ལ༔ སྐུ་གསུང་ཐུགས་ཀྱིས་བྱིན་བརླབས་པའི༔ འབྲས་བུ་སྐུ་གསུམ་ཚད་ཕེབས་ཤོག
ཅེས་ལན་གསུམ་བརྗོད་དོ༔ ཨོཾ་ཨཱ༔ཧཱུྃ༔ མངྒ་ལཾ༔ བྷ་ཝནྟ༔
༄༅། །དམ་ཚིག་རབ་འབྱེད་ཅེས་བྱ་བ་བཞུགས་སོ། །མན་ངག་ང་བརྒྱད་པ། ༈ པaཚབ་གཉཐུདྡྷ
རྒྱ་གར་སྐད་དུ། ས་མ་ཡཱ་པྲ་ཀ་རི་ནཱ་མ། བོད་སྐད་དུ། དམ་ཚིག་རབ་ཏུ་འབྱེད་པ་ཞེས་བྱ་བ༔ བཅོམ་ལྡན་
འདས་རྡོ་རྗེ་སེམས་དཔའ་ལ་ཕྱག་འཚལ་ལོ། །གསང་སྔགས་རྣམས་ཀྱི་རྒྱུད་ལས་ངེས་ཕྱེ་བའི། །དེ་ཡི་སྒྲ་
དོན་འཁྲུལ་པ་མེད་པའི་བློས། །ངེས་པར་བརྟགས་ཏེ་འགལ་བ་མེད་པར་ཡང་། །སྔགས་ལ་དད་པའི་འགྲོ་
ལ་ཕན་གདགས་ཕྱིར། །བླ་མ་མཆོག་ལ་གསོལ་བཏབ་ལེགས་སྤྱད་པའི། །དབང་མཆོག་བརྟན་ཕྱིར་དམ་
ཚིག་དམ་པ་བཤད། །དབང་བསྐུར་སྔོན་དུ་སོང་བའི་སྔགས་པས། གསང་བ་སྔགས་ཀྱི་གཞུང་ལས་བྱུང་བའི།
211

བི་མ་སྙིང་ཐིག་
དམ་ཚིག་དང་སྡོམ་པ་ལ་གནས་པར་བྱ་སྟེ། དེ་ཡང་དམ་ཚིག་རྣམ་པར་བཀོད་པ་སྡོམ་པ་འཇུག་པའི་འཁོར་
ལོ་ལས། འགྲོ་བའི་སྨིན་སོ་གསུམ་དག་ལས། །སྔགས་ཀྱི་དམ་ཚིག་གསུམ་དུ་བཤད། །དེ་ལ་ཁྱད་པར་ངེས་
ཕྱེ་བ། །རེ་རེ་ལ་ཡང་བཞི་བཞི་སྟེ། །འཇུག་དང་ལས་ཀྱི་རྣམ་པས་ཤེས། །ཞེས་པ་དང༌། བརྟན་པའི་ཁྱད་
པར་ ལ་བརྟེན་ནས། །དམ་ཚིག་གནས་པ་སྐྱེ་བཞིན་ཏེ། །ཞེས་གསུངས་པས། དེ་ཡང་འགྲོ་བའི་ལུས་ཀྱི་
ཚོགས་པ་ལ་བརྟེན་ནས་སངས་རྒྱས་ཐམས་ཅད་ཀྱི་སྐུའི་དམ་ཚིག་ལ་གནས་པ་དང་། བརྟེན་པ་དང༌། ཐོབ་
པའི་རྒྱུད་དང༌། ཉམས་པའི་རྐྱེན་ལ་སོགས་པ་རྣམས་སུ་ཤེས་པར་བྱའོ། །ཁྱད་པར་དུ་ལུས་དམ་ཚིག་ལ་
གནས་པས་ན། སངས་རྒྱས་ཐམས་ཅད་ཀྱི་སྐུ་རྡོ་རྗེ་མི་འགྱུར་བ་ཐོབ་པ་ལ་དཀའ་བ་མེད་པ་དང༌། དེ་བཞིན་
དུ་ངག་གི་དམ་ཚིག་ལ་གནས་པས་སངས་རྒྱས་ཐམས་ཅད་ཀྱི་གསུང་རྡོ་རྗེ་མི་འགྱུར་བ་ཐོབ་པ་ལ་དཀའ་བ་
མེད་པ་དང་། སེམས་དམ་ཚིག་ལ་གནས་པས། སངས་རྒྱས་ཐམས་ཅད་ཀྱི་ཐུགས་རྡོ་རྗེ་མི་འགྱུར་བ་ཐོབ་པ་
ལ་དཀའ་བ་མེད་པ་སྟེ། དེ་ལ་འདིར་ལུས་ཀྱི་རྟེན་མེད་ན་སྐུའི་དམ་ཚིག་གི་རྟེན་མེད་པས། ཁྱད་པར་དུ་ལུས་
སྔགས་ཀྱི་ལམ་དུ་འགྲོ་བར་བྱེད་པ་ནི་གནད་དོ། །དེ་གནས་པར་བྱེད་པའི་ཡན་ལག་ཏུ། ལུས་འཇིག་རྟེན་གྱི་
བྱ་བ་ལ་འཇུག་པ་རྣམས་སྤངས་ལ་ལུས་ཀྱི་དམ་ཚིག་བསྟན་པ་ནི། དལ་བར་གནས་ཤིང་རང་གཅིག་པུར་
འདུག་པ་གནད་ཡིན་ནོ། །དེ་ཐོབ་པའི་ཉེ་བརྒྱུད་ནི། ལུས་ཀྱི་སྡིག་པ་རྣམས་སྤངས་ཏེ། ལུས་ཀྱིས་དགེ་སྦྱོར་
ལས་མི་འདའ་བར་བྱེད་པའོ། །དེ་ཉམས་པའི་སྐྱོན་ནི། ལུས་འཇིག་རྟེན་གྱི་བྱ་བ་ལ་ཞུགས་པས་རང་བཞིན་
གྱི་མི་དགེ་བ་དང༌། ལུང་དུ་མ་བསྟན་པའི་མི་དགེ་བ་སྣ་ཚོགས་པས་རྐྱེན་སློང་བྱས་ནས་སངས་རྒྱས་ཐམས་
ཅད་ཀྱི་སྐུའི་ཕྱིའི་དམ་ཚིག་ཉམས་ཏེ། ཁྱད་པར་དུ་སེམས་ཅན་དམྱལ་བའི་གནས་སུ་ལུས་ཀྱི་གཤགས་
གཏུབས་ལ་སོགས་པའི་སྡུག་བསྔལ་རྣམས་མྱོང་བར་འགྱུར་ཏེ། དེ་ཡང་ལུས་ཀྱི་གཡེངས་སའི་འཁྲུལ་འཁོར་
མཆོད་པ་ལས་བྱུང་བའོ། །དེ་ལྟར་ཡང་གསེར་གྱི་སྙིང་པོ་རྣམ་པར་བརྩེགས་པའི་རྒྱུད་ལས། ངག་གི་སྐྱེས་བུ་
རྩོལ་བ་ཅན། །ལུས་ཀྱི་གཡེངས་ས་མ་སྤངས་པས། ། སྐུ་ལས་གྱུར་པའི་དམ་ཚིག་ནི། །འདི་ཡིས་ཉམས་ནས་
མནར་མེད་འགྱུར། །དེ་བས་དལ་རྟེན་གཡངས་ས་རབ་སྤངས་ལ། །སྔགས་པས་དགོན་པ་བསྟེན་པར་བྱ། །
ཞེས་པས། དེ་ཡང་སྐུའི་དམ་ཚིག་གི་རྟེན་དུ། སྤྱིར་ལུས་ཀྱི་ལས་སུ་མ་བྱིན་པར་བླང་བ་དང་། མི་ཚངས་པར་
སྤྱོད་པ་དང༌། སྲོག་གཅོད་པ་རྣམས་སྤང་ངོ༌། །དེ་ཡང་རྡོ་རྗེ་ནམ་མཁའ་དང་མཉམ་པའི་རྒྱུད་ལས། མ་བྱིན་
བླངས་པའི་སྡུག་བསྔལ་ནི། །སངས་རྒྱས་ན་བཟའ་ཆོས་གོས་དག །བརྒྱ་ཕྲག་ཕྱེད་དང་བདུན་བརྒྱ་ཉིད། །
272

སྤྲོས་མེད་དབང་གི་སྐོར་སོགས།
བསྲེགས་ཤིང་ཆུ་ལ་བོར་བ་དང༌། །སྡིག་པ་འདི་ནི་མཉམ་པའི་ཕྱིར། །འདི་ནས་སྐྱེ་བ་མི་འདྲ་བ། ། ལྔ་བརྒྱ་
དག་གི་འོག་ཏུ་ཡང་། །ཡི་དྭགས་དྲག་པོའི་གནས་སུ་སྐྱེ། །དེ་ནས་ཡི་དྭགས་ཕལ་པའི་ལུས། །སྟོང་ཕྲག་དྲུག་
ཅུ་བླངས་ནས་ནི། །སེམས་ཅན་དམྱལ་བའི་ལུས་སུའོ། །ཞེས་པ་དང༌། ཡང་རྡོ་རྗེ་སྙིང་པོ་ཁང་བུ་བརྩེགས་པ་
ལས། །གལ་ཏེ་ མི་ཚངས་སྤྱད་པ་ཡིས། །སངས་རྒྱས་ཞིང་ཁམས་སྟོང་ ཕྲག་ ལྔར། །དུག་གི་ སྐྱུགས་ པས་
བཀང་བ་དང༌། །སྡིག་པ་འདི་ནི་མཉམ་པའི་ཕྱིར། །ཤུ་བ་ཅན་གྱི་ལུས་ངན་བརྒྱ། །དེ་འོག་འཁྲིག་པའི་ལུས་
ནི་སྟོང་། །དེ་ལས་ཚ་བའི་དམྱལ་བར་འགྱུར། །ཞེས་དང་། ཡང་རིན་པོ་ཆེ་རྣམ་པར་སྤུངས་པ་ལས། སྲོག་
བཅད་པ་ཡི་སྡིག་པ་ནི། །སངས་རྒྱས་དཀྱིལ་འཁོར་འབུམ་ཕྲག་བདུན། །སྨད་ཅིང་གཏན་པ་སྤངས་པ་དང༌། །
འདི་ཡི་སྡིག་པའི་དམ་ཚིག་མཉམ། །དེ་ནས་ཤི་འཕོས་འོག་རྣམས་སུ། །སྨེ་ཤ་ཅན་གྱི་ལུས་ཉིས་བརྒྱ། །དེ་
ནས་གྲང་བའི་དམྱལ་བར་འགྱུར། །ཞེས་པ་དང༌། ཡང་དེ་ཉིད་ལས། སྐུ་ཡི་ཕྱི་ཡི་དམ་ཚིག་ལ། །རྣམ་པ་
གསུམ་དུ་ཕྱེ་བ་སྟེ། །མ་བྱིན་བླངས་པས་ཕྱི་ཡི་ཡང་། །སྐུ་ཡི་དམ་ཚིག་ཉམས་པར་འགྱུར། །དེ་ཡི་རྟགས་སུ་
ཡན་ལག་ནད། །མི་ཟད་སྣ་ཚོགས་ལུས་ལ་འབྱུང་། །མི་ཚངས་སྤྱད་པ་ནང་ཡིན་ཏེ། །རྟགས་སུ་དབང་པོའི་
ནད་རྣམས་སོ། །སྲོག་བཅད་པ་ནི་གསང་བ་སྟེ། །དེ་ཡི་རྟགས་སུ་དོན་སྣོད་ནད། །རྣལ་འབྱོར་པ་ཡི་མྱོང་
བས་སོ། །ཞེས་པས་སོ། །དེ་དག་ལས་སྐོང་བར་བྱེད་པའི་ཆོ་ག་ནི། དམ་ཚིག་མཆོག་གི་རྒྱུད་ལས། རྟགས་
དང་སྦྱར་བའི་རྣལ་འབྱོར་པས། །ཕྱི་ཡི་ཕྱི་ལ་ལྡེར་ཚོ་དང༌། །རི་མོའི་ལས་ནི་ལན་བདུན་གྱིས། །དེ་ཡིས་
སྔགས་ལས་གྲོལ་བའོ། །ཞེས་པས་སྔགས་ཕྱིའི་ལྷ་རྣམས་ཀྱི་ལྡེར་ཚོ་རང་གི་ལོ་གྲངས་ཙམ་མོ། །ཡང་ཕྱིའི་
ལྷ་རྣམས་ཀྱི་བྲིས་སྐུ་བདུན་ནམ་བཅུ་གཅིག་བྱས་པས་བསྐངས་སོ། །ཡང་དེ་ཉིད་ལས། ཕྱི་ཡི་ནང་ལ་ལུགས་
སྐུ་བདུན། །རབ་ཏུ་གནས་པའི་རྩོལ་བས་བཞེངས། །བླ་མ་མཆོག་ལ་དབུལ་བར་བྱ། །ཞེས་པ་ནི། སྔགས་
ནང་གི་ལྷ་ཚོགས་ཀྱི་ལུགས་མ་བདུན་བཞེངས་ནས་རང་གི་བླ་མ་ལ་ཕུལ་ན་ངེས་པར་བསྐངས་སོ། །ཡང་དེ་
ཉིད་ལས། ཕྱི་ཡི་གསང་བའི་རྟགས་བྱུང་ན། །རྡོ་རྗེ་དང་ནི་དྲིལ་བ་ཉིད། །དགུ་འམ་བཅུ་གཅིག་བླ་མ་ལའོ། །
དེས་ནི་ནད་ལས་གྲོལ་བ་དང་། །འདོད་པ་ཕུན་སུམ་ཚོགས་པ་དང༌། །དེ་དག་ཞི་བས་འགྲུབ་པ་དང་། །འགྲོ་
བ་རྣམས་ནི་བྱམས་པར་འགྱུར། །ཞེས་པས་སོ། །དེ་ལྟར་སྐུའི་ཕྱིའི་དམ་ཚིག་ཏུ་སྡིག་པ་མི་དགེ་བའི་ལས་
རྣམས་བསྲུང་ངོ༌། །དེ་ཡང་རང་བཞིན་གྱི་ལུས་ཐམས་ཅད་ལྷའི་སྐུར་དམིགས་པ་མ་ལོག་ན། སྐུའི་དམ་ཚིག་
ལས་འདའ་མི་སྲིད་དོ། །དེ་ལྟར་ཡང་རྡོ་ རྗེ་ནམ་མཁའ་ལྡིང་འཇིགས་པའི་རྒྱུད་ལས། ཡི་དམ་ལྷར་གསལ་
273

བི་མ་སྙིང་ཐིག
སྔགས་པ་ཡིས། །གཟུགས་རྣམས་བཟློག་པར་མི་སྤངས་ཕྱིར། །སྐུར་གསལ་བས་ནི་མི་འདའོ། །ཞེས་པའོ། །
སྐུའི་ནང་གི་དམ་ཚིག་ནི་གསུམ་སྟེ། ཕྱི་ནང་གསང་བ་གསུམ་མོ། །དེ་ཡང་གསེར་གྱི་ཁང་བུ་བརྩེགས་པ་ལས།
ནང་གི་ཕྱི་ནི་སྤུན་དང་ཡང་། །གང་གི་ཕ་དང་མ་ཉིད་དང་། །རང་གི་ལུས་ལ་མི་དམོད་དེ། །ནང་གི་ནང་ཉིད་
སྤྱིར་ན་ཡང་། །ཐེག་པ་ཆེ་ཆུང་ཆོས་རྣམས་ལ། །འཇུག་པར་འདོད་དང་ཞུགས་པ་དང་། །ཞུགས་ཏེ་གཟུགས་
བརྙན་འཛིན་པའི་ལུས། །སྨད་ཅིང་མཐོ་བཙམས་རྒྱན་སྨད་ན། །སངས་རྒྱས་སྐུ་ནི་བརྒྱ་ཕྲག་བསླུས། །ནང་
གི་གསང་བ་རང་གི་ལུས། །ལྷ་ཡི་དཀྱིལ་འཁོར་ཡིན་པའི་ཕྱིར། །སྨན་དང་ཟས་ལ་དུག་འདྲེས་ཟོས། །གལ་
ཏེ་མཚོན་གྱིས་བཏབ་ན་ཡང་། །ཟག་པའི་ལམ་མེད་ལུས་བརྒྱ་བླངས། །དེ་འོག་ཚ་བའི་དམྱལ་བ་མྱོང་། །དེ་
བས་ཙམ་མེད་མདོག་བས་ལེགས། །ཞེས་པས་ལུས་ཀྱི་བྱེད་པའི་ལས་རྣམས་ཐམས་ཅད་ཉེ་བར་སྤང་བར་
བྱའོ། །སྐུའི་གསང་བའི་གསུམ་ནི། རྡོ་རྗེའི་སྤུན་ནམ་སྲིང་མོ་ཡི། །ལུས་ཀྱི་རྒྱན་ལ་དཔྱས་པ་དང༌། །མཐོ་
བཙམས་ལ་སོགས་བརྡེག་པའི་ཚུལ། །གལ་ཏེ་གཞན་གྱིས་བྱེད་བཅུག་ན། །འདི་ཡང་མནར་མེད་རྒྱུད་
འཕེལ་འགྱུར། །ནང་གི་ཤིན་ཏུ་འདྲེས་པའི་མཆེད། །ཀུ་རེ་རྩེད་མོའི་ཚུལ་དུ་ཡང་། །བརྡེག་གམ་བརྡེག་པར་
བརྩམས་བའམ། །རྨི་ལམ་ན་ཡང་ཡུམ་ལ་རྩེས། །དེ་མ་ཐག་ཏུ་མ་བཤགས་ན། །འདི་ཡང་སྔར་དང་སྡིག་པ་
མཉམ། གསང་བའི་གསང་བ་བླ་མ་ཡི། །སྐུ་ཡི་གྲིབ་མ་མི་འགོམ་ལ། །བླ་མའི་སྤྱན་ལམ་དག་ཏུ་ཡང་། །
མཚོན་ཆ་བཟུང་བར་མི་བྱའོ། །རྐང་ལག་བརྐྱངས་དང་ཉལ་མི་བྱ། །སྐྱིལ་ཀྲུང་འདུག་དང་རྒྱབ་མི་བསྟན། །
ལྷམ་དང་སྟན་དང་བཞོན་པ་དང་། །གདུགས་ལ་སོགས་པའི་རྒྱན་རྣམས་སྤངས། །བླ་མའི་གཟིམས་ཁང་
དག་ལ་ཡང་། །ལག་པས་མཚོན་དང་རྡོ་མི་རྡོག །བརྩམ་པར་བྱ་བ་མ་ཡིན་ནོ། །དེ་དག་ལས་ནི་འབུམ་
འགྱུར་དུ། །བླ་མའི་གནས་གང་བཤིག་པ་དང༌། །སྐུ་ལ་བརྩམས་ཤིང་སྡིག་བྱས་པས། །འདི་ཡི་སྡིག་པ་
ཕ་འཐའ་ཡས། །གལ་ཏེ་བླ་མ་བག་མེད་པས། །མ་དཔྱད་སྣང་ནའང་ཕ་མཐའ་ཡས། །མཆེད་སྤུན་སྐུ་ལ་
བརྙས་བྱས་ན། །འདི་ཡི་རྣམ་སྨིན་བརྗོད་མི་ནུས། །ཞེས་གསུངས་པས། བླ་མའི་སྐུའི་གྲིབ་མ་ལ་འགོམ་ན་
རབ་གནས་དང་ལྡན་པའི་མཆོད་རྟེན་བཤིག་པ་དང་མཉམ་མོ། ། མི་སྡུག་པའི་མཚོན་ཆ་བཟུང་ན་རབ་གནས་
དང་ལྡན་པའི་ལྷ་ཁང་བཤིག་པ་དང་མཉམ་མོ། །རྐང་ལག་བརྐྱངས་ནས་བླ་མའི་སྤྱན་སྔར་ཉལ་ན་དུད་འགྲོ་
བརྒྱའི་སྲོག་བཅད་པ་དང་མཉམ་མོ། །བླ་མའི་སྤྱན་སྔར་སྐྱིལ་ཀྲུང་འདུག་པ་དང་རྒྱབ་བསྟན་ན་གསུང་རབ་
མེ་ཡིས་བསྲེགས་པ་དང་མཉམ་མོ། །བླ་མ་ལ་བྱིན་རླབས་ཞུ་བའི་དུས་སུ་ལྷམ་སྔོན་ལ་གྱོན་པ་དང༌། སྟན་
274

སྤྲོས་མེད་དབང་གི་སྐོར་སོགས།
བཏིང་བ་དང་། ལྟ་དང་གླང་པོ་ལ་སོགས་པ་ཞོན་ན་གྲོང་ཁྱེར་ཆེན་པོ་སུམ་ཅུ་རྩ་གཉིས་བཅོམ་པ་དང་མཉམ་
མོ་༑ གདུགས་དང་རྒྱན་ཆ་བླ་མ་གཤེགས་པའི་ཚེ་བཟུང་ན་རྔ་མོ་ལྔ་བརྒྱའི་སྲོག་བཅད་པ་དང་མཉམ་མོ། །
དེ་དག་ནི་ཐུན་མོང་ཙམ་དུ་བསྟན་པའོ། །གལ་ཏེ་བླ་མའི་གཟིམས་ཁང་ལ་ལག་པས་རྡེག་པའམ་རྡོ་འཕངས་
པའམ་མཚོན་གྱིས་བསྣུན་པའི་ཚུལ་བསྟན་ཡང༌། དེ་མ་ཐག་ཏུ་མ་བཤགས་ན་ཉེས་པ་གོང་མ་རྣམས་དང་
མཉམ་མོ། །འདི་མན་ཆད་རྣམས་ནི་གོང་མ་རྣམས་དྲིལ་བ་ལས་འབུམ་འགྱུར་གྱི་སྡིག་པ་ཆེ་བར་རིག་པར་
བྱའོ། །དེ་ལས་ལྡོག་པའི་ལུས་ཀྱི་བྱ་བ་བརྟེན་ན་དངོས་གྲུབ་ཀྱི་རྒྱུ་དང་རྐྱེན་དུ་འགྲོ་བ་ཡང་དེ་སྙེད་དུ་འགྱུར་
རོ༑ ༑གོང་གི་སྤྱོད་པ་དེ་དག་རྨི་ལམ་དུ་ཡང་སྤངས་ན་མཆོག་དང་ཐུན་མོང་གི་དངོས་གྲུབ་ཐོབ་པ་ལ་དཀའ་
བ་མེད་དོ། །དེ་ཡང་རྡོ་རྗེ་སྙིང་པོ་སྲ་བ་འབྱུང་གནས་ཀྱི་རྒྱུད་ལས། མཆོད་པའི་རྟེན་དང་གཟུགས་བརྙན་དག །
སུ་ཡིས་བཤིག་པའི་རྣམ་སྨིན་ནི། །མཛེ་འབྲས་ཕོལ་གྱིས་ཟིན་ནས་ནི། །གླིང་བར་མུན་པའི་སྲོག་ཆགས་ལུས། །
བརྒྱ་ཕྲག་ཕྱེད་དང་གཉིས་བླངས་ནས། །ཡི་དྭགས་དྲག་པོའི་སྐྱེ་གནས་སོ། །ལྷ་ཁང་གང་གིས་སྐྱེལ་ན་ཡང་། །
སྲིན་མོའི་ལུས་ཀྱི་སྐྱེ་གནས་ནི། །བྱོལ་སོང་ཕལ་པའི་ལུས་ནི་སྟོང་། །རྟག་ཏུ་མཚོན་གྱིས་འདེབས་པར་འགྱུར། །
དེ་ནས་ཁ་འཐོར་དམྱལ་བའོ། །ཞེས་གསུངས་སོ། །གཞན་ངག་གི་རྣམ་སྨིན་ནི་མདོ་དང་རྒྱུད་ལས་རབ་ཏུ་མང་
བར་བཤད་དོ། །སྐུའི་རྣམ་གྲངས་ཀྱི་དམ་ཚིག་ལས་འདས་ན། ལན་བདུན་ལས་འདས་ན་བཤགས་པའི་རྟེན་
ཉམས་མཆོག་རྣམས་ལ་གཉིས་ལས་འདས་ན་བཤགས་པའི་རྟེན་ཉམས་སོ། །དམ་ཚིག་རབ་ཏུ་འབྱེད་པ་ལས།
གནས་པ་དྲུག་པ་ཞེས་བྱ་བ། སྐུའི་དམ་ཚིག་བསྟན་པའི་དུམ་བུ་སྟེ་དང་པོ་རྫོགས་སོ།། །། ཀུདཥཱ
མཆོག་ཏུ་གསང་བའི་དཔལ་ལ་ཕྱག་འཚལ་ལོ། །གསང་སྔགས་དབང་གི་རྒྱུད་ལས་གསུངས་པ་ཡི། །ཁྱད་
པར་མཆོག་གི་དམ་ཚིག་རབ་བཤད་པ། །གཉིས་མེད་ཐབས་ལས་ཁྱད་པར་ཉེས་པའི་སྐྱོན། །འགལ་བ་མེད་
པར་མཆོག་གི་འབུང་བར་བྱའོ། །རྣལ་འབྱོར་གྱི་ལམ་དུ་འགྲོ་བ་རྣམས་ཀྱིས་འདི་ལྟར་ཡིད་ཆེས་པར་བྱས་ལ་
བླདང་དུ་བླང་བར་བྱའོ། །བཀྲ་ཤིས་ཉི་མ་འབུམ་གྱིས་བརྒྱན་པའི་རྒྱུད་ལས། གསུང་གི་དམ་ཚིག་ཁྱད་པར་
ངེས་ཕྱེ་ནས། །སྐྱོབ་པ་ལྔ་ཡི་རྣལ་འབྱོར་ལམ་བཟུང་ཕྱིར། །རྣམ་གྲངས་ཕྱེ་ནས་བཀོད་པ་བསམ་ཡས་ཀྱང་། །
ངེས་པར་བསྡུས་ན་བསྲུང་མཚམས་བཅུ་གཉིས་སོ། །ཕྱི་དང་ནང་དང་གསང་བ་གསུམ་དག་ལས། །གསུམ་
གསུམ་དག་ལས་དབྱེ་ན་དགུར་འགྱུར་རོ། །རྩ་བ་གསུམ་སྟེ་བཅུ་གཉིས་ཁོ་ནའོ། །ཞེས་པས་གནས་བརྟེན་པ་
དང༌། ཐོབ་པ་དང༌། ཉམས་པའི་སྐྱོན་རྣམས་ཀྱིས་སྐུའི་སྐབས་ཀྱིས་ཤེས་པར་བྱའོ། །གསུང་གི་དམ་ཚིག་ཏུ།
275

བི་མ་སྙིང་ཐིག
ངག་གི་སྡིག་པ་མི་དགེ་བ་རྣམས་སྤང་བར་བྱའོ། །དེ་ལ་ངག་གི་ཕྱིའི་དམ་ཚིག་ཏུ་རྫུན་མི་སྨྲ་སྟེ། དེ་ལྟར་ཡང་
འཁོར་ལོ་རྣམ་དག་བརྩེགས་པ་ལས། སྔགས་ལ་མོས་པའི་སྤྱོད་པ་ཡིས། །འགྲོ་བ་ཕལ་པ་དག་ལ་ཡང་། །
རྫུན་པའི་ཚིག་ནི་རང་འདོད་ཀྱིས། །སྨྲ་ལ་རྟག་ཏུ་དགའ་བ་ལ། སྔགས་བཟླས་ནུས་པ་མི་འབྱུང་ཞིང་། །
གཞན་ལ་སྨྲས་པ་བཙུན་པ་མིན། །རང་གི་རང་ཉིད་ཉམས་པ་ཡིས། །འགྲོ་བ་གཞན་གྱིས་ལྕེ་འབབ་འགྱུར། །
མ་འོངས་དུས་ནི་སྨེ་ཤའི་ལུས། །བྱང་གི་ཕྱོགས་སུ་མྱོང་བར་འགྱུར། །དེ་འོག་ངན་སོང་སྡུག་བསྔལ་ཡང་། །
རྣམ་པ་སྣ་ཚོགས་མྱོང་བར་འགྱུར། །ཞེས་པའོ། །དེའི་ནང་གི་དམ་ཚིག་ཏུ་ཕྲ་མ་མི་སྨྲ་བ་སྟེ། ཡང་དེ་ཉིད་ལས།
སྔགས་ལ་ཞུགས་པའི་གང་ཟག་གང་༌། །གཞན་གཉིས་དབྱེན་འཇུག་ཕྲ་མ་སྨྲ། །ཆོས་སྨྲས་འཁོར་རྣམས་མི་
འདུ་དང༌། །ཅི་བྱས་ལོག་པར་འགྱུར་བ་དང༌། །མ་དཔྱད་པ་རྣམས་དགྲར་འགྱུར་དང༌། །ལུས་ལ་མཚོན་
གྱིས་འདེབས་པ་དང་། །ཤི་འཕོས་ནས་ནི་སྡེར་ཅན་ལུས། །དེ་ནས་ངན་སོང་རིམ་གྱིས་མྱོང་། །ཞེས་པ་དང་།
དེ་ཡང་འདིའི་གསང་བའི་དམ་ཚིག་ཏུ་གཞན་གྱི་ཞེ་གཅོད་པའི་ཚིག་རྣམས་སྨྲ་བར་མི་བྱའོ། །ཡང་དེ་ཉིད་
ལས། རྟག་ཏུ་ཞེ་གཅོད་ཚིག་སྨྲ་བ། །སྔ་མའི་ལས་དང་ཕྱི་མའི་རྟགས། འགྲོ་བ་བྱམས་བྲལ་བཤེས་ཀྱང་སྡང་། །
ཆོས་ཀྱི་ཚིག་ཀྱང་འཆོལ་བར་འགྱུར། །ཤི་འཕོས་རབ་ཏུ་གྲགས་པའི་ལུས། །དེ་ནས་ངན་སོང་གསུམ་དུ་
འཁོར། །ཞེས་པས། དེ་ལྟར་ཡང་དག་གི་སྡིག་པ་དེ་དག་ཆོས་འདྲེས་པའི་སྒོ་ནས་སྨྲས་ན་རྣམ་པར་སྨིན་པ་
བདུན་འགྱུར་འགྲོ། །རང་ཉིད་འདོད་པ་རླབས་པོ་ཆེས་སྨྲས་ན་གོང་མ་རྣམས་ལས་ཉིས་འགྱུར་རོ། །རང་
བཞིན་གྱིས་བསྲུངས་ཀྱང་སྨྲ་འདོད་ཅིང༌། ཤེས་བཞིན་གྱིས་མ་ཟིན་ན་ནི་སྔ་མ་བྱས་པའི་རྣམ་པར་སྨིན་པར་
ཤེས་པར་བྱའོ། །དེ་ཡང་སྔགས་ཀྱི་སྒོར་ཞུགས་པ་རྣམས་ལ་རང་བཞིན་ཙམ། དབང་བསྐུར་པ་རྣམས་ཀྱིས་
སྨྲས་ན་ནི་ཉིས་འགྱུར། ལྟ་སྒོམ་ལ་ཞུགས་པ་རྣམས་ཀྱིས་ནི་ལྔ་འགྱུར་རོ། །ཆོས་སྨྲ་བའི་གང་ཟག་གིས་སྨྲས་
ན་ནི་བདུན་འགྱུར་རོ། །གསུང་གི་ནང་གི་དམ་ཚིག་གསུམ་ནི་དམ་ཚིག་རྣམ་པར་བཀོད་པའི་རྒྱུད་ལས།
སྔགས་པ་སྡོམ་པ་གནས་པ་ཡིས། །ཆོས་སྨྲས་རྣམས་དང་ཆོས་བསྒྲུབས་དང་། །ཆོས་ནི་བསྒོམས་པའི་གང་
ཟག་ལ། །སྒྲོ་ཞིང་སྐུར་པ་བཏབ་པ་དང་། །གཤེ་ཞིང་སྨད་པའི་ཚིག་སྨྲས་ན། །གཞན་པའི་མོས་པ་ཉམས་པ་
དང༌། །རང་གི་སྡོམ་པ་ཉམས་པ་དང༌། །རང་གི་ཆོས་རྣམས་བརྗེད་ངས་ཆེ། །ཡིད་དཔྱོད་འདྲ་མིན་འཆོལ་
བར་འགྱུར། །ཡང་དེ་ཉིད་ལས། ས་ཞེས་བྱ་བ་བསྐྱེད་པ་ལ། །མ་ཞེས་བྱ་བ་མ་ཉམས་ན། །དངོས་གྲུབ་
ཐམས་ཅད་སྟེར་བ་ཉིད། །ཡ་ཞེས་ཉམས་ན་ཡས་པར་འགྱུར། །ཞེས་པ་དང་། ཡང་དེ་ཉིད་ལས། དམ་ཞེས་
276

སྤྲོས་མེད་དབང་གི་སྐོར་སོགས།
བྱ་བ་བཅིངས་པ་སྟེ། །དེ་ཉིད་གྲོལ་ན་ཉམས་པ་སྟེ། །དེ་ལས་འདས་ན་གསོར་མི་རུང་། །ཚིག་ཅེས་བྱ་བ་དེ་
འདས་ན། །མེ་ཡི་སྡུག་བསྔལ་མྱོང་བའོ། །ཡང་ན་དམ་པ་བསྲུང་བ་ཉིད། །སྐུ་དང་གསུང་དང་ཐུགས་དག་
ལས། །སུ་ཡིས་འདས་པས་འཚིག་པར་བྱེད། །བསྐལ་པ་བརྒྱ་ཕྲག་དག་ཏུའོ། །ཞེས་པའི་ཤེས་སོ། །གསང་
བའི་གསུམ་ནི། གསུང་གི་གསང་བའི་ཕྱི་ནི། རྡོ་རྗེ་སྤུན་དང་སྲིང་མོ་ལ་ཚིག་གིས་སྨད་པ་དང་། གཤེ་སྐུར་མི་
བྱ༑ ཇི་སྐད་གསུངས་པའི་ཚིག་ཉན་པར་བྱའོ། །གསང་བའི་ནང་གི་ལ། བླ་མའི་ཕྱག་རྒྱ་མ་དང་ཉེ་འཁོར།
གསང་བའི་གསང་བ་བླ་མའོ། །དེ་ལྟར་ཡང་ཕྱག་རྒྱ་གཉིས་སྦྱོར་གྱི་རྒྱུད་ལས། རྡོ་རྗེའི་མཆེད་དང་ལྕམ་དྲལ་
ལ༑ ༑ཚིག་གིས་སྨྲས་དང་ངག་བཅག་ན། །བསྐལ་པ་བརྒྱ་ཕྲག་བྱེ་བ་ནི། །ཁྱད་པར་ངན་སོང་གསུམ་པོ་ཡི།
སྡུག་བསྔལ་མི་བཟད་དྲག་པོ་མྱོང་། །གང་ཟག་དེ་ཡིས་མྱོང་བ་དང༌། །སྔར་དང་ཕྱི་མ་ད་ལྟའི་པར། །རིམ་
པར་མྱོང་བར་འགྱུར་བ་ནི། །སྔ་མ་བྱས་པས་ཚེ་འདི་ལ། །བར་ནས་ཐ་མར་མྱོང་འགྱུར་ལ། །ཡང་སྔ་ཚེའི་
སྟོད་ལ་བྱ་སྟེ། །སྐྱེས་མ་ཐག་ཏུ་མྱོང་བར་འགྱུར། །འདི་ལ་བྱས་པའི་ལས་མཐའ་ནི། །ཚེ་ཡི་ཞབས་ལ་ངག་
གི་ལས། །འཁོར་དང་གཞན་གྱི་ལྕེ་འབབ་དང་། །གློ་བུར་དག་ཏུ་སྨྲ་རྒྱུན་འགག ། བླ་མའི་བུ་དང་ཆུང་མ་དང་། །
གང་དག་ཉེ་གནས་དག་ཀྱང་རུང་། །བཀའ་ལས་འདས་ཤིང་ངག་འདས་ནི། །སྔ་མ་ལས་ནི་ཉིས་འགྱུར་རོ། །
ཡང་ན་བླ་མའི་བྱེ་བྲག་གི །རྩ་བ་དང་ནི་ཡན་ལག་གི །ངག་བཟླས་ངག་ཏུ་སྨྲས་པ་དང༌། །སྒྲོ་སྐུར་འདོད་
ཚིག་སྨྲས་བྱས་ན། །སྔ་མ་ལས་ནི་སྟོང་ཕྲག་དགུ། །རྣམ་པར་སྨིན་པ་མི་ཟད་པ། །རིམ་པས་བླ་མའི་ཁྱད་
ཀྱིས་སྤང་། །དེ་མ་ཐག་ཏུ་མྱོང་བར་འགྱུར། །ཞེས་པས། རྡོ་རྗེའི་མཆེད་དང་ལྕམ་སྲིང་ལ་ཚིག་གིས་སྨད་པར་
མི་བྱ་བ་དང་། གཞན་ཡང་ཆོས་དང་གང་ཟག་ལ་སྨད་པར་བྱ་བ་མ་ཡིན་ནོ། །བླ་མའི་ཉེ་འཁོར་རྣམས་དང་
ཡང་སྔར་དང་འདྲའོ། །བླ་མའི་བཀའ་བཅག་ན་སངས་རྒྱས་ཀྱི་གསུང་རྣམས་རྒྱབ་ཀྱིས་ཕྱོགས་པ་དང་མཉམ།
བླ་མའི་བཀའ་ཉམས་པར་བྱས་ན་དེའི་ཆ་གཉིས་སོ། །གསུང་ལས་འདས་ན་སྟོང་ཕྲག་ཉིས་འགྱུར་གྱི་རྣམ་
པར་སྨིན་པ་འོང་ངོ་། །དེ་ལྟར་ཡང་རྡོ་རྗེ་ཉི་མ་དམ་ཚིག་ལས་བཀོད་པའི་རྒྱུད་ལས། སྤྱིར་ན་དམ་ཚིག་ཁྱད་
པར་ལས། །དུས་ལ་ཁྱད་པར་ངེས་ཕྱེ་བ། །དམ་ལས་འདས་ཤིང་ཉེས་བྱས་གང༌། །ཞག་གིས་བར་མ་ཆོད་
པར་ནི། །དམིགས་པའི་ཡུལ་ལ་བཤགས་བྱས་ན། །དེས་ནི་སོར་ཡང་ཆུད་པའོ། །ཉམས་ཞེས་ཟླ་བས་མ་
ཆོད་པར། །འགྱོད་པ་དྲག་པོས་བཤགས་པས་སོ། །དམ་ལས་འདས་ན་ལོ་དག་གི ། བར་དུ་མ་ཆོད་བཤགས་
པས་སོ། །ལོ་ནི་གཉིས་དང་གསུམ་དག་ལས། །དམ་ཚིག་རལ་པ་ཞེས་བྱ་བ། །མཆོག་ཏུ་དྲག་ན་གསོ་རུ་རུང་། །
277

བི་མ་སྙིང་ཐིག
ལོ་གསུམ་དག་ལས་འདས་པ་ནི། །དེ་ནི་གསོར་ལས་མི་རུང་སྟེ། །གལ་ཏེ་བླངས་ན་གཉིས་ཀ་འཚིག །ངེས་
པར་སྤྱོད་པ་སྡུག་བསྔལ་ལ། །རྒྱུན་དུ་སྤྱོད་པ་ཁོ་ནའོ། །འགལ་ན་ཚོགས་ཀྱི་འཁོར་ལོས་བཤགས། །ཉམས་
ན་རང་གི་རྟོགས་པས་བསྐང་། །འདས་ན་བུ་དང་ཆུང་མ་དང་། །ཉེ་འཁོར་ལུས་དང་ངག་དང་ནི། །ཡིད་དང་
བདོག་པར་བཅས་པས་བསྐང་། །རལ་པ་རང་གི་སྲོག་གིས་བསྐང་། །དེ་ལས་ཕྱིར་ཡང་གྱུར་པ་ན། །དམ་
ཚིག་ཉམས་པ་ཞེས་ བྱ་སྟེ། །གསོ་བར་རུང་བ་མ་ཡིན་ནོ། །ཞེས་པས་སོ། །རྣམ་གྲངས་ཀྱི་དམ་ཚིག་ལ་
བསམ་གྱིས་མི་ཁྱབ་པོ། །དེ་ཡང་བཀོད་པ་ཆེན་པོ་ལས། །བླ་མ་དང་ནི་ཉེ་བའི་འཁོར། །རྡོ་རྗེའི་སྤུན་དང་
སྲིང་མོ་ལ། །ངན་སྨྲས་ཚིག་གི་ཟུར་ཙམ་ཡང་། །བརྡའ་མ་དངོས་པོར་བརྗོད་མི་བྱ། །གལ་ཏེ་རྨི་ལམ་དག་ཏུ་
ཡང་། །བྱུང་ན་ཡིད་ཀྱིས་བཤགས་པར་བྱ། །དངོས་དང་ཞེ་ཡིས་བྱས་པ་དང་། །གལ་ཏེ་དྲན་པས་མ་ཟིན་
པར། །ཐལ་བར་གྱུར་ཀྱང་མ་བཤགས་ན། །ཐུར་དུ་བལྟས་ཏེ་དམྱལ་བར་འགྲོ། །ཞེས་པས་སོ། །དེ་དག་ལ་
སོགས་ཏེ་གཞན་གྱི་ཟླ་དང་ཞོར་དང་སྡེབས་པ་དང༌། གཞན་ལ་བརྟེན་ནས་ཀྱང་བྱ་བ་མ་ཡིན་ནོ། །ཡང་
འཁོར་ལོ་རིན་པོ་ཆེ་རྣམ་པར་བརྩེགས་པའི་རྒྱུད་ལས། སྐུ་ཡི་དམ་ཚིག་ལས་འདས་ན། །སངས་རྒྱས་སྐུ་ཞེས་
ཚིག་དང་བྲལ། །འདི་ལྟར་ཁམས་གསུམ་སེམས་ཅན་རྣམས། །སྲོག་ནི་དུས་གཅིག་བཅད་པ་བས། །ཕས་
ཕམ་པ་ནི་སྡིག་མཐའ་ཡས། །དེ་བཞིན་གསུང་གི་ཞིག་པ་ན། །སངས་རྒྱས་གསུང་གི་ཚིག་མི་གནས། །
ཁམས་གསུམ་སེམས་ཅན་ཐམས་ཅད་ཀྱི། ། ལྕེ་ཡི་དབང་པོ་དུས་གཅིག་ལ། །བཅད་པའི་སྡིག་པས་འདི་
མཐའ་ཡས། །གལ་ཏེ་ཐུགས་ཉམས་གྱུར་པ་ཡང་། །ཁམས་གསུམ་གང་བའི་བསམ་གཏན་པའི། །དགེ་ལ་
གནས་པའི་དགེ་སློང་རྣམས། །དུས་གཅིག་སེམས་དཀྲུགས་སེམས་སུན་ཕྱུང༌། །འདི་རྣམས་སྡིག་པ་ཆེར་
འཕེལ་འགྱུར། །སྡིག་པ་འདི་ཀུན་རྣམ་གྲངས་ནི། །བརྗོད་པར་ནུས་པ་མ་ཡིན་ནོ། །ཞེས་པས། གལ་ཏེ་བག་
མེད་པ་དང་། དྲན་པས་མ་ཟིན་པ་དང༌། ནད་ཀྱིས་དཀྲུགས་པ་དང་། གདོན་གྱི་དབང་དུ་གྱུར་པ་དང་། རྨི་
ལམ་ན་ཡང་བླ་མ་ལ་སྐུ་གསུང་ཐུགས་ཀྱི་ཉེས་པ་བྱས་པ་བྱུང་ན། དེ་ཉིད་ཀྱི་རྗེས་ལ་མ་བཤགས་ན། ཉེས་པ་
ཆེན་པོར་འགྱུར་རོ། །དེ་ལྟར་ཡང་དཔལ་ནམ་མཁའ་ཟད་པའི་རྒྱུད་ལས། གལ་ཏེ་ངན་པའི་སེམས་མེད་པར། །
དྲན་པ་ཉམས་པའི་རྨི་ལམ་མམ། །བག་མེད་གྱུར་པའི་མི་དགེ་རྣམས། །བླ་མ་ལ་དམིགས་བཤགས་པ་བྱ། །
ལུས་ཀྱི་ཉེས་པ་ལུས་ཀྱིས་ཏེ། །དེ་ཉིད་ངག་དང་སེམས་ཀྱང་ངོ༌། །འདིས་ཀྱང་མནར་མེད་སྡུག་བསྔལ་མྱོང་། །
ཞེས་པས་སོ། །དམ་ཚིག་རབ་འབྱེད་ལས། སྦྱོར་བ་ལྔར་གཏན་ལ་ཕབ་པ་སྟེ། གསུང་གི་དམ་ཚིག་རྣམ་པར་
278

སྤྲོས་མེད་དབང་གི་སྐོར་སོགས།
བཞག་པ་གཉིས་པ་རྫོགས་སོ།། །།རབ་ཏུ་གནས་པའི་མགོན་ལ་ཕྱག་འཚལ་ལོ། །ཇི་ལྟར་སྔགས་ཀྱི་
རྒྱུད་རྣམས་ལས། །དམ་ཚིག་རྣམ་པ་མང་བཤད་ཀྱང་། །རྣམ་པར་བསྡུས་ཏེ་འབྱེད་ངེས་པའི། །མདོ་དོན་
རྣམ་པར་བཤད་པར་བྱའོ། །གང་ཞུགས་དུས་ལ་ཞུགས་པ་ཡི། །དངོས་གྲུབ་མཆོག་ཏུ་འདོད་པའི་མིས། །
འདི་ལྟར་ཉེས་པའི་སྐྱོན་སྤངས་ཏེ། །ལེགས་པའི་ཡོན་ཏན་བསྒྲུབ་པར་བྱའོ། །བླ་མ་མཆོག་གིས་བཀའ་སྩལ་
པ༑ ༑གལ་ཏེ་ཉེས་པའི་སྐྱོན་རིག་ཀྱང་། །ཇི་སྐད་སྨྲས་པ་དེ་བཞིན་བྱ། །དེ་བཞིན་བླ་མའི་བྱ་བ་ལ། །ལུས་
ཀྱི་སྡུག་བསྔལ་མཆོག་གྱུར་ཀྱང་། །རང་གི་ནུས་པས་འབད་དེ་བྱ། །བླ་མའི་ཐུགས་ནི་སྐད་ཅིག་ཀྱང་། །
དཀྲུག་པར་བྱ་བ་མ་ཡིན་ནོ། །བླ་མའི་ཟས་དང་ནོར་རྣམས་ལ། །རང་གི་སྲོག་པས་འཕངས་པ་བཞིན། །རྣལ་
འབྱོར་པས་ནི་རྟག་ཏུ་བྱའོ། །གལ་ཏེ་བླ་མའི་ཞིང་ཁམས་སུ། །ཆོས་བཤད་དབང་བསྐུར་རབ་གནས་དང་། །
བསམ་གཏན་བསྒོམ་པར་བྱ་བ་རྣམས། །རྗེས་མ་གནང་བར་མི་བྱའོ། །མདོར་ན་ལུས་ངག་ཡིད་གསུམ་གྱི། །
བྱ་བའི་རྣམ་པ་གང་བྱེད་ཀྱང་། །བླ་མ་ལ་ཞུས་མ་གནང་བར། །ཅུང་ཟད་ཙམ་ཡང་མི་བྱའོ། །གཞན་ཡང་
དགེ་བའི་ལས་གང་ཡང་། །བླ་མ་ལ་ཞུས་བརྩམ་པར་བྱ། །རྣལ་འབྱོར་སྤྱོད་ལམ་ཐམས་ཅད་དུ། །བླ་མ་
མཆོག་དང་འབྲལ་མི་བྱ། །དུས་གསུམ་ཟས་ནི་ནམ་ཟ་ཡང་། །སུམ་ཆ་བཅད་པའི་ཕུད་རྣམས་ཀྱིས། །བླ་མ་
མཆོག་ལ་དབུལ་བར་བྱ། །ནོར་དང་དཀོན་པའི་རིན་པོ་ཆེས། །བླ་མ་རྡོ་རྗེ་འཛིན་པ་ལ། །འདོད་པ་མེད་ཀྱང་
ཕྱོགས་སུ་དབུལ། །ཅི་དང་ཅི་ཡི་ཕུད་རྣམས་ཀྱིས། །བླ་མ་མཆོག་ལ་བསྔོས་ཏེ་དབུལ། །མདོར་ན་བདག་
གིས་བསམ་པ་ཡིས། །རྣམ་པར་དག་པས་ཟོལ་ཆུང་བར། ། བླ་མའི་ཕྱོགས་སུ་དམིགས་པར་བྱའོ། །རྣམ་དག་
མཆོག་དང་དགེ་བས་ནི། །ལེགས་པའི་ཡོན་ཏན་ཐོབ་པར་ངེས། །དེས་ནི་འདི་ལ་འབད་པར་བྱ། །དེ་ལྟར་
ཐུགས་ཀྱི་དམ་ཚིག་རྣམ་པར་ཕྱེ་སྟེ། །ངེས་པར་བསྡུས་ན་ནི་ཕྱི་ནང་གསང་བ་གསུམ་མོ། །དང་པོ་ཕྱིའི་
གསུམ་ནི། 
སེམས་ཀྱི་ལས་སུ་བདག་དང་གཞན་ལ་གནོད་པའི་སེམས་རྣམས་སྤང་བར་བྱའོ
། །དེ་ལྟར་ཡང་
སྙིང་པོའི་དོན་རྣམ་པར་ལེན་པའི་རྒྱུད་ལས་གང་དག་སྔགས་པ་རྡོ་རྗེ་འཛིན། །སེམས་ཅན་གཞན་ནམ་རང་
ཡང་རུང་། །གནོད་པར་བྱེད་པའི་ལས་འཆང་ན། །འདི་ནི་ཤུ་བ་ཅན་གྱི་ལུས། །གྲང་བའི་རེག་པར་ལྡན་པ་ཡི། །
ལུས་ནི་སྟོང་ཕྲག་ལྔ་བླངས་ནས། །གྲང་བའི་དམྱལ་བར་ངེས་པར་འགྱུར། །ཞེས་པ་དང༌། ཡང་དེ་ཉིད་ལས།
མཆོག་ཏུ་སྔགས་ལ་ཞུགས་པ་ལ། །གནོད་པ་བྱ་བའི་སེམས་བྱས་ན། །གོང་མའི་སྡུག་བསྔལ་མྱོང་བར་འགྱུར། །
འགྲོ་བ་གཞན་ལ་ངེས་པ་མེད། །ཅེས་སོ། །ཕྱིའི་ནང་དུ། ལུས་དང་བྱས་པའི་གནོད་པའི་སེམས་སྤང་བར་
279

བི་མ་སྙིང་ཐིག
བྱའོ། །འདིར་འགྲོ་བ་ཕལ་པ་དང་། ཆོས་ཀྱི་སྒོར་ཞུགས་སོ་ཅོག་དང༌། མཆོག་ཏུ་སྔགས་ཀྱི་སྒོར་ཞུགས་པ་
རྣམས། ཤིན་ཏུ་རྡོ་རྗེའི་སྤུན་སྲིང་དང༌། བརྒྱུད་པའི་བླ་མ་དང་རབ་ཏུ་རང་གི་བླ་མ་ལ་སྐྱེས་ན་རྣམ་པར་སྨིན་
པ་བརྒྱད་འགྱུར་རོ། །དེ་ལྟར་ཡང་གནམ་ལྕགས་མེ་འབར་བའི་རྒྱུད་ལས། གལ་ཏེ་སེམས་ཅན་ཕལ་པ་ལ། །
ཡུལ་འགྱུར་གནོད་པའི་སེམས་སྐྱེས་ན། །འགྲོ་བ་ཐུན་མོང་ལུས་ཅན་ནི། །བརྒྱ་ཕྲག་གསུམ་གྱི་སྲོག་བཅད་
པས། །འདི་ཡི་སྡིག་པའི་ཆ་དང་མཉམ། །གལ་ཏེ་བསྟན་པའི་རྟགས་འཛིན་པའི། །ཤུགས་ཅན་རྣམས་ལ་
ལོག་འགྱུར་རོ། །སྔགས་ལ་ཞུགས་པ་ཕྲག་འགྱུར་རོ། །རྡོ་རྗེའི་སྤུན་སྲིང་བདུན་འགྱུར་རོ། །བརྒྱུད་པའི་བླ་
མ་བརྒྱ་ཕྲག་གོ །རང་གི་བླ་མ་དེ་བས་བརྒྱད། །སྔགས་ཀྱི་སྒོར་ཞུགས་དབང་ཐོབ་པས། །མཆོག་ཏུ་རྣམ་སྨིན་
དེ་ལྟར་རོ། །དེ་བས་ཐོས་པ་ཐོབ་པའི་ཆོས། །རབ་ཏུ་ཉེས་པ་སྤངས་ནས་ནི། །ཉེས་པ་མེད་པའི་ཆོས་སྤྱོད་བྱ། །
ཞེས་སོ། །ཕྱིའི་གསང་བ་གསུམ་ནི། སྔགས་པས་རང་ངམ་གཞན་གྱི་གྲུབ་པའི་མཐའ་ལ་ལོག་ལྟ་སྐྱེས་པ་ནི།
འདི་ནས་ཤི་འཕོས་མ་ཐག་ཏུ་སེམས་ཅན་དམྱལ་བའི་སྡུག་བསྔལ་ཉམས་སུ་མྱོང་བར་འགྱུར་རོ། །དེ་ཡང་
གཞན་གྱི་གྲུབ་པའི་མཐའ་ལ་ཞེ་ཡིས་སྨད་ན་སེམས་ལ་སྡུག་བསྔལ་ཉམས་སུ་མྱོང་། ལུས་ཀྱིས་སྨད་ན་ལུས་
ལ་མྱོང་། ངག་གིས་བརྗོད་ཅིང་སྨད་ན་ངག་ཉམས་སུ་སྨིན་པ་དང་བཅས་པའི་སྡུག་བསྔལ་ཆེན་པོ་སྨིན་པའོ། །
རང་གི་གྲུབ་པའི་མཐའ་ལ་ལོག་ལྟ་སྐྱེས་ན་ཚ་བའི་དམྱལ་བ་ནས་དམྱལ་བ་ཉེར་གཅིག་གནས་རྣམས་སུ་
རིམ་པར་གྱུར་ནས། སྡུག་བསྔལ་མི་བཟོད་པ་སྨིན་པར་ངེས་སོ། །དེ་ལྟར་ཡང་བཀོད་པ་ཆེན་པོ་ལས། རང་
ངམ་གཞན་གྱིས་གྲུབ་པ་ཡི། །ཆོས་ལ་སྨོད་པ་ལོག་པའི་ལམ། །རྩ་བའི་དམ་ཚིག་ལ་འདུས་ན། །ས་སྤྱོད་མེ་
ཡི་སྡུག་བསྔལ་ལ། །ཡུན་རིང་བར་དུ་གནས་པའོ། །རང་གི་གྲུབ་མཐའ་ལོག་པ་ཡི། །དམྱལ་བ་ཉིད་ལས་
ཐར་སྐབས་མེད། །སྔར་དང་ད་ལྟའི་ཁྱད་པར་མེད། །དེ་མ་ཐག་ཏུ་སྡུག་བསྔལ་ལོ། །ཞེས་སོ། །ཐུགས་ཀྱི་
ནང་གི་གསུམ་ལས་དང་པོ་ཕྱིའི་ནི། སྤྱོད་པ་ལོག་པ་ལྷ་མིན་ལས། དམྱལ་བའི་སྡུག་བསྔལ་ལ་སྤྱོད་དོ། །
སྒོམ་པ་ལོག་པ་ལན་ཅིག་གཟུགས་མེད་པ་ལས་སེམས་ཅན་དམྱལ་བའི་སྡུག་བསྔལ་མྱོང་། ལྟ་བ་ལོག་པ་
ལས་དེ་མ་ཐག་ཏུ་རྡོ་རྗེའི་དམྱལ་བར་འགྱུར་རོ། །དེ་ལྟར་ཡང་ཤེལ་གྱི་ཁང་བུ་བརྩེགས་པའི་རྒྱུད་ལས། ལྟ་
དང་སྒོམ་དང་སྤྱོད་པ་ལོག །འདི་ནི་ལམ་ལོག་ཆེན་པོ་སྟེ། །སེམས་ཅན་ཀུན་གྱི་སྡུག་བསྔལ་གང་། །འདི་ཡི་
སེམས་ལ་སྨིན་པར་ངེས། །ཞེས་སོ། །གསང་བའི་གསང་བ་གསུམ་ནི། ལྟ་དང་སྒོམ་དང་སྤྱོད་པ་དང་དུ་མ་
བླངས་ཤིང་། །སྙོམས་ལས་སུ་ལུས་ཤིང་ཡིད་ལ་མ་བྱས་པ་དང༌། ཡི་དམ་གྱི་ལྷ་ཡིད་ལ་མ་བྱས་པ་དང༌། བླ་
280

སྤྲོས་མེད་དབང་གི་སྐོར་སོགས།
མ་རྡོ་རྗེ་སྤུན་སྲིང་ཡིད་ལ་མ་བྱས་པ་རྣམས་སོ། །དེ་ལྟར་ཡང་པདྨ་ཀློང་ཡངས་ལས། སུ་ཡི་ཡིད་ཀྱི་ལས་
འཆལ་ཏེ། ། ཡིད་ལ་བྱ་ཡི་ཆོས་རྣམས་ལ། །ཡིད་ལ་བྱས་པ་ཉམས་པ་དང་། །འདས་དང་ཞིག་པའི་ལས་ཀྱི་
མཐའ། །མནར་མེད་སྡུག་བསྔལ་མྱོང་བར་འགྱུར། །ཞེས་པའོ། །ཡང་སྙིང་པོ་ལྷན་ཅིག་སྐྱེས་པ་ཉེ་བར་ལེན་
པའི་རྒྱུད་ལས། དངོས་གྲུབ་མཆོག་ནི་འདོད་པ་ཡི། ། ཡི་དམ་སྤང་བར་མི་བྱ་ཞིང་། །བླ་མ་སྤངས་ན་དངོས་
གྲུབ་བརླག །གཞན་དུ་བསྒྲུབས་ཀྱང་མི་རྙེད་དོ། །དེ་བཞིན་ཆོས་ཕྱིར་ཁས་བླངས་དང་། །བླ་མའི་མདུན་དུ་
དམ་བཅས་པ། །ཡིད་ལ་བསམ་པའི་དགེ་བ་ཡི། །དེ་ཉིད་སྤངས་ན་དངོས་གྲུབ་ཉམས། །ཞེས་པ་དང་། ཡང་
དམ་ཚིག་རྣམ་པར་བཀོད་པ་མཆོག་སྟོང་པའི་རྒྱུད་ལས། དམ་བཅའ་འདའ་བར་མི་བྱ་ཞིང་། །བླ་མའི་ཁས་
བླངས་མ་བཅག་ཅིང༌། །བླ་མའི་བྱ་བ་མ་ལོག་དང༌། །རང་གི་ལུས་ངག་སེམས་རྣམས་ཀུན། །ཆོས་ལས་
གཞན་པ་མི་བྱའོ། །སེམས་ཅན་ཀུན་གྱི་དོན་བྱ་ཞིང་། །རྟག་ཏུ་བླ་མ་ལ་གུས་དང༌། །དམ་ཚིག་མཆོག་ལས་
འདའ་མི་བྱ། །རྡོ་རྗེ་དྲིལ་བུ་བཟུང་བ་དང་། །སྔགས་ལས་འོས་པའི་རྫས་རྣམས་བཟུང་། །སྤྱིར་ཡང་རྩ་བའི་
དམ་ཚིག་ལས། །གསང་བར་འོས་དང་གཉེར་གཏད་དང༌། །ནང་པར་ཁས་བླངས་བསྟན་པ་དང༌། །སྨྲས་
དང་ཡིད་ཀྱིས་ལོག་སྤྱད་ན། །འདི་ཡང་མནར་མེད་རྒྱུར་འགྱུར་རོ། །དབང་ལས་བྱུང་བའི་ཁྱད་པར་ཆོས། །
གཞན་ལ་མི་བསྒྲགས་སེམས་ལ་སྦྱར། །བླ་མའི་ཐུགས་ལ་གནོད་པ་ཡི། །ལུས་སམ་ངག་གམ་ཡིད་དག་གིས། །
བྱ་བ་ལོག་པར་མི་བྱའོ། །དེ་བཞིན་རྡོ་རྗེའི་སྤུན་ཟླ་ལ། །གཞན་ལས་ཁྱད་པར་མན་ངག་རྣམས། །གཞན་ལ་
གསང་ལ་སེམས་བཞག་ན། །ཁྱད་པར་དངོས་གྲུབ་མཆོག་ཏུ་འགྱུར། །དེས་ན་དམ་ལས་མི་འདའོ། །ཞེས་
པས་སོ། །དེ་ལྟར་བླ་མའི་བྱ་བ་ལ་མཁས་པར་བྱ་ཞིང་། སྔགས་ཀྱི་དམ་ཚིག་ལ་འཛེམ་པར་བྱས་ན་དངོས་
གྲུབ་གང་འདོད་པ་ལ་ཐོགས་པ་མེད་པར་འབྱུང་བར་འགྱུར་རོ། །གང་ཡང་ཡི་དམ་དུ་བྱས་པ་ལས་མ་འགལ་
བར་རྗེས་སུ་བཟུང་ན། འདི་དང་ཕ་རོལ་འདོད་པའི་དོན་རྣམས་ངེས་པར་འགྲུབ་བོ། །གང་གིས་དམ་བཅས་
iརཔ་ལས་མ་འདས་ན། བླ་མ་དང་མཁའ་འགྲོའི་བྱིན་རླབས་འཇུག་ཅིང་། གང་ལ་ཡང་ཐོག་པ་མེད་པར་འགྱུར་
རོ༑ ༑བླ་མ་ལ་དུས་རྟག་ཏུ་མོས་པ་དང་གུས་པ་མ་ལོག་ཅིང་དུས་གསུམ་དུ་གསོལ་བ་བཏབ་ན་ལུས་ངག་ལ་
བདེ་བ་ཁྱད་པར་ཅན་སྐྱེ་བར་ངེས་སོ། །གལ་ཏེ་ལུས་ངག་ཡིད་ཀྱིས་བླ་མ་ལ་མོས་གུས་ལོག་པ་དག་སྐད་
ཅིག་ཙམ་མམ་ཐང་གཅིག་གམ་ཉིན་གཅིག་གམ་རྨི་ལམ་དུ་བྱུང་ན་ཡང་དྲན་པའི་རྗེས་ལ་བླ་མ་དངོས་མེད་ན་
ཡང་ཡིད་ཀྱི་ཡུལ་དུ་བྱས་ལ་དེ་མ་ཐག་ཏུ་བཤགས་ན་སངས་རྒྱས་ཀྱི་ཡོན་ཏན་མང་པོ་མངོན་པར་མཐོང་བར་
28i

བི་མ་སྙིང་ཐིག
འགྱུར་རོ། །དེའི་ཕྱིར་དངོས་གྲུབ་ཀྱི་རྩ་བ་བླ་མ་ཡིན་པར་ཤེས་པར་བྱའོ། །དམ་ཚིག་གི་རྩ་བ་རྡོ་རྗེའི་སྤུན་
སྲིང་ཡིན་པར་ཤེས་པར་བྱའོ། ། སྒྲུབ་པའི་རྩ་བ་བཟླས་པ་ཡིན་པར་ཤེས་པར་བྱའོ། ། ལོངས་སྤྱོད་ཀྱི་རྩ་བ་བླ་
མ་མཆོད་པ། འཁོར་འདུ་བའི་རྩ་བ་རང་གཅིག་པུར་འདུག་པ་ཡིན། མན་ངག་གི་རྩ་བ་དྲག་ལ་ཡུན་རིང་བ་
ཡིན། སངས་རྒྱས་ཀྱི་རྩ་བ་རང་སེམས་ཡིན་པར། ཉམས་ལེན་གྱི་རྩ་བ་འདུག་ཐུབ་པ་ཡིན་པར། ཆོས་སྤྱོད་
ཀྱི་རྩ་བ་ངག་བཅད་པ་ཡིན། བཟང་པོའི་རྩ་བ་རང་གི་ཡུལ་སྤངས་པ། ཆོས་ཀྱི་རྩ་བ་རྟག་ཏུ་གྲོགས་སྤངས་ཏེ་
རྟག་ཏུ་དགོན་པ་བརྟེན་པ། སྤྱོད་པའི་རྩ་བ་གང་ལ་ཡང་ཞེན་ཅིང་ཆགས་པ་མེད་པ། སྒོམ་པའི་རྩ་བ་ཉོན་
མོངས་པ་རང་སར་གྲོལ་བ། ལྟ་བའི་རྩ་བ་འཁོར་བའི་འབྲེལ་པ་ཆོད་པ། གྲུབ་པའི་རྩ་བ་སྣང་བ་ཐམས་ཅད་
དབང་དུ་འདུས་པ། ཏིང་ངེ་འཛིན་གྱི་རྩ་བ་འགྱུ་བའི་རླུང་ཟད་པ་ཡིན་པར་ཤེས་པར་བྱའོ། །སྙིང་པོའི་དོན་
རྒྱུད་ལས་སྐྱེ་བར་འདོད་ན་བླ་མ་དང་རྡོ་རྗེའི་སྤུན་ལ་བརྩེ་གདུང་རྒྱུན་མི་གཅད། མཁའ་འགྲོ་འདུ་བར་འདོད་
ན་ཚོགས་དང་གཏོར་མ་ལ་འབད་པར་བྱའོ། ། སྐྱེ་བོའི་ཚོགས་འདུ་ཞིང་བྱམས་པར་འདོད་ན་རྣལ་འབྱོར་མའི་
ཚོགས་ལ་རྟག་ཏུ་མཆོད་པར་བྱའོ། །བླ་མ་མཉེས་པར་འདོད་ན་རང་སེམས་ལ་ཟོལ་ཟོག་མེད་ཅིང་། བླ་མའི་
ཡོན་ཏན་ལ་ནན་ཏན་དུ་བྱ། ལུས་ཀྱི་ནད་དབྱུང་བར་འདོད་ན་ལུས་ངག་གི་གནད་དང་། དུས་ལ་བབས་པའི་
རྩ་གནས་ཀྱི་ཡི་གེ་བརྗོད་པར་བྱ། འཁྲུལ་པའི་སྣང་བ་ནུབ་པར་འདོད་ན། རིག་པ་མངོན་སུམ་གྱི་སྣང་བ་ལ་
འགྲིས་པར་བྱ། རང་གི་རྒྱུད་ཕྱིན་ཅི་མ་ལོག་ཅིང་སྨིན་པར་འདོད་ན་ཡང་ནས་ཡང་དུ་བསྐུར་བར་བྱའོ། །དེ་
ཉིད་སེམས་དང་མི་འབྲལ་བར་འདོད་ན་སྔགས་ཕྱི་ནང་སོ་སོའི་དམ་ཚིག་ལས་མི་འདའ་བར་བྱ། ལུས་ངག་
ལ་རྟགས་འབྱུང་བར་འདོད་ན། རྟག་ཏུ་སྒྲུབ་པ་ལ་བརྩོན་པར་བྱ། སེམས་ཀྱི་རྟོག་པ་ཟད་པར་འདོད་ན་རླུང་
འགྲོ་འོང་དུ་ཤེས་པར་བྱའོ། །ཡང་དམ་ཚིག་ཆེན་པོ་མཆོག་གི་རྒྱུད་ལས། སྤྱིར་ན་དམ་ཚིག་ཅེས་བྱ་བ། །རང་
སེམས་ཚིག་པ་མེད་པ་ལས། །གཡོ་སྒྱུ་དག་དང་བྲལ་བའོ། །ཞེས་པ་དང་། ས་མ་ཡ་དམ་ཚིག་གི་རྒྱུད་ལས།
སྔགས་ཀྱི་དམ་ཚིག་རྣམ་ཕྱེ་བ། །རྣམ་གྲངས་དམ་ཚིག་དཔག་ཏུ་མེད། ། ཀྲི་ཡ་རྣམས་ལ་ཁྱད་པར་དུ། །ལུང་
གཅིག་ཆུ་ལ་མི་བཏུང་དང༌། །སྔགས་དང་ལྷ་ཡི་ངེས་ཕྱེ་བའོ། །ཡོ་ག་རྣམས་ཀྱི་དམ་ཚིག་ཏུ། །ཡིད་ཀྱི་འགྱུ་
བས་ལྡོག་པ་དང༌། །དྲན་པའི་སེམས་ཀྱིས་མཁྱེན་པར་བྱ། །མ་ཧཱ་རྣམས་ནི་ཉམས་པ་དང༌། །སྐད་ཅིག་ཙམ་
ཡང་འཕྲད་མི་བྱ། ། ཨ་ནུ་རྣམས་ནི་ཉམས་པ་དང༌། །སེམས་ཀྱི་དྲན་པས་མི་བསླང་དང་། །འགྱུར་ཤེས་པ་
ཡིས་དགག་པར་བྱ། །ཨ་ཏི་རྣམས་ནི་ཉམས་པ་དང་། །ཚིག་བརྗོད་རིམ་པ་སྤང་བར་བྱ། །སེམས་ཀྱི་སྤྱོད་པ་
282

སྤྲོས་མེད་དབང་གི་སྐོར་སོགས།
མི་འགྱུར་བའོ། །དེ་དག་རྣམས་ལས་བསྡུས་པ་ནི། །ཡན་ལག་དང་ནི་རྩ་བའོ། །ཡན་ལག་ནང་པའི་ལུང་གི་
ནི༑ ༑ཤེས་པར་བྱ་དང་མི་སྤང་དང་། །སྤྱད་པར་བྱ་དང་དང་དུ་བླངས། །བསྒྲུབ་པར་བྱ་བ་རྟོགས་པ་ལས། །
རྣམ་གྲངས་བརྗོད་ཀྱིས་མི་ལང་བའོ། །རྩ་བ་གསུམ་ལས་ངེས་ཕྱེ་བ། །དགུ་ཡི་རྣམ་པར་ཕྱེ་བ་ལས། །ཉི་ཤུ་
རྩ་བདུན་དབྱེ་བ་ཡིས། །སྔགས་ལས་ཁྱད་པར་ནང་པ་ཡི། །དམ་ཚིག་རྣམ་པར་བསྡུས་ཏེ་ཕྱེ། །འདི་ལས་
འགལ་བར་མ་བྱས་ན། །རྡོ་རྗེ་འཛིན་པ་རྫོགས་སངས་རྒྱས། །ཚེ་འདི་ཉིད་ལ་ཐོབ་པར་ངེས། །དེ་ནས་
སྔགས་པས་འབད་པར་བྱ། །ཤེས་བཞིན་གྱིས་ནི་ཟིན་པར་བྱ། །མཆོག་ཏུ་དངོས་གྲུབ་འདོད་པས་ནི། །བླ་མ་
བསླུ་བར་མི་བྱ་ཞིང༌། །མཆེད་ལ་བརྩེ་གདུང་རྒྱུན་མི་གཅོད། །ཅེས་པས་སོ། །འཁོར་བའི་ཉེས་དམིགས་
མ་དྲན་ན་ཐར་པ་དང་ཐམས་ཅད་མཁྱེན་པའི་རྩ་བ་ཉམས། ངན་སོང་གསུམ་གྱི་སྡུག་བསྔལ་ཡིད་ལ་མ་བྱས་
ན་བྱང་ཆུབ་ཀྱི་ས་བོན་ཉམས། ལས་རྒྱུ་འབྲས་ཀྱི་འབྲེལ་པ་ལ་བརྟགས་ན་སྙིང་རྗེའི་རླན་དང་བྲལ། འཇིག་
རྟེན་གྱི་བྱ་བ་མ་བཏང་ན་ཡེ་ཤེས་ཀྱི་འཕེལ་སྒོ་ཉམས། ཚོགས་གཉིས་དང་དུ་མ་བླངས་ན་ལོངས་སྤྱོད་དང་
ཐར་པའི་འབྲས་བུ་ཉམས། རྟག་ཏུ་རང་སེམས་ལ་མ་བསྒོམས་ན་ཚོགས་གཉིས་ཀྱི་རྩ་བ་ཉམས། རི་ཁྲོད་
དགོན་པ་མ་བརྟེན་ན་སེམས་ཀྱི་མཐོང་བ་ཉམས་སོ། །ལྟ་བས་མ་ཟིན་པའི་སྒོམ་པ་རྣམ་རྟོག་གི་གྲོགས་ཡིན་
པར་ཤེས་པར་བྱའོ། །སྒོམ་པས་མ་ཟིན་པའི་སྤྱོད་པ་བཅོས་མ་ཡིན་པར་ཤེས་པར་བྱའོ། །སྤྱོད་པས་མ་ཟིན་
པའི་དགེ་སྦྱོར་ཚུལ་འཆོས་ཡིན་པར་ཤེས་པར་བྱའོ། །དད་པས་མ་ཟིན་པའི་དམ་ཚིག་ཁ་ཚོང་ཡིན་པར་ཤེས་
པར་བྱའོ། །སྙིང་རྗེས་མ་ཟིན་པའི་སྦྱིན་པ་ཁེ་གྲགས་སུ་ཤེས་པར་བྱའོ། །དམ་ཚིག་གིས་མ་ཟིན་པའི་དབང་
བསྐུར་གོལ་སར་ཤེས་པར་བྱའོ། །དྲན་པས་མ་ཟིན་པའི་བྱ་བ་དོན་མེད་དུ་ཤེས་པར་བྱའོ། །བླ་མས་མ་ཟིན་
པའི་ལྟ་བ་ཡིད་དཔྱོད་དུ་ཤེས་པར་བྱའོ། །བླ་མ་ལ་མ་གུས་པའི་བྱིན་རླབས་བར་ཆོད་དུ་ཤེས་པར་བྱའོ། །
དམ་ཚིག་མི་བསྲུང་བའི་སྒྲུབ་པ་ཚི་ཆད་པ་ལ་དོན་མེད་དུ་ཤེས་པར་བྱའོ། །གདམས་ངག་མེད་པའི་ཉམས་
ལེན་ཏོམ་ཏོམ་དུ་ཤེས་པར་བྱའོ། །བླ་མ་ལས་མ་བྱུང་བའི་བཤད་པ་ངག་འཁྱལ་དུ་ཤེས་པར་བྱའོ། །ཆོས་
ལས་མ་བྱུང་བའི་འབྲས་བུ་ཡི་ཆད་པར་ཤེས་པར་བྱའོ། །རྒྱུད་ལས། དམ་ཚིག་སྡོམ་པ་རྣམ་བཤད་པ། ། ཀུན་
ཀྱང་རང་གི་སེམས་ལས་སོ། །དེ་ཡི་ཕན་པ་བླ་མས་ཤེས། །དེ་ཕྱིར་སེམས་ལ་འདྲེས་པའི་མིས། །སངས་
རྒྱས་ཞིང་ཁམས་མཐོང་བ་དང༌། །སྐུ་གསུམ་ཚད་དུ་འབྱོངས་པ་དང་། །སངས་རྒྱས་ཡོན་ཏན་མངོན་པར་
འགྲུབ། །བླ་མ་རྟག་ཏུ་བརྟེན་པའི་མིས། །མཁའ་འགྲོའི་གཟུགས་རྣམས་མཐོང་བ་དང་། །དེ་ཡི་བྱིན་རླབས་
283

བི་མ་སྙིང་ཐིག
འཇུག་པ་དང༌། །དུས་གསུམ་ལུང་ཡང་སྟོན་པ་དང༌། །སྐྱེ་ཤི་གཉིས་ལ་དབང་ཐོབ་འགྱུར། །གྲོགས་ལ་བརྩེ་
གདུང་ལགདུང་ལྡན་པའི་མིས། །འགྲོ་བ་ཐམས་ཅད་འདུལ་བ་དང་། །ཀུན་གྱིས་སྙན་པར་གྲགས་པ་དང་། །གཟུགས་
ཅན་ཀུན་ཀྱང་བྱམས་པ་དང༌། །རྟག་ཏུ་དམ་ཚིག་ལ་གནས་དང༌། །མཁའ་འགྲོ་མ་རྣམས་འདུ་བ་དང༌། །མ་
བསྒྲུབ་དངོས་གྲུབ་འབྱུང་བ་དང་། །ངག་གི་ནུས་པ་འབར་བ་དང་། །དེ་བཞིན་མཆོག་དང་ཐུན་མོང་གི །བྱ་
བ་ཐམས་ཅད་རྫོགས་པར་འགྱུར། །རྟག་ཏུ་དགོན་པར་གནས་པ་ཡིས། །རླུང་སེམས་ཚད་རྣམས་ཟིན་པ་དང༌། །
སྣང་བ་གྲོགས་སུ་འཆར་བ་དང་། །རང་གི་སེམས་ལ་དབང་ཐོབ་འགྱུར། །བླ་མར་བསྙེན་བསྐུར་བྱས་པའི་
མིའི། ། ལོངས་སྤྱོད་མཆོག་ཏུ་ལྡན་པ་དང༌། །འཁོར་འདབ་རྒྱས་ཤིང་བསོད་ནམས་ལྡན། །འགྲོ་བ་ཡོངས་
ལས་རྒྱལ་བར་འགྱུར། །རྟག་ཏུ་དབང་རྫོགས་བྱས་པའི་མི། །འགྲོ་བའི་གཙོ་བོར་འགྱུར་བ་དང༌། །ཀུན་
གྱིས་མཐོང་ན་དགའ་བ་དང༌། ། ཡེ་ཤེས་མངོན་དུ་འབྱོངས་པ་དང་། །སངས་རྒྱས་རྣམས་ཀྱིས་བྱིན་བརླབས་
འགྱུར། །རྟག་ཏུ་གཏོར་མའི་ལས་བྱེད་པས། །བསོད་ནམས་ཚོགས་རྣམས་རྫོགས་པ་དང་། །བར་ཆོད་མེད་
ཅིང་ལས་རྣམས་འགྲུབ། །འདོད་པ་ཕུན་སུམ་ཚོགས་པ་དང༌། །མཁའ་འགྲོ་བྲན་བཞིན་འཁོལ་བར་འགྱུར། །
ཞེས་གསུངས། དམ་ཚིག་རབ་ཏུ་འབྱེད་པ་ལས། བཀོད་པ་གསུམ་དུ་གཏན་ལ་ཕབ་པའོ། །བྲམ་ཟེའི་སློབ་
དཔོན་འཇམ་དཔལ་བཤེས་གཉེས་གྱིས་མཛད་པ། དམ་ཚིག་རབ་ཏུ་འབྱེད་པ་ཞེས་བྱ་བ་རྫོགས་སོ། ། ས་མ་
ཡཱ༑ གཏད་རྒྱ། སྦས་རྒྱ།། །། གཏ།ཏཱམཱ༡ ༢མjé སམ་བྱམst༔ རྒྱ་རྒྱ་རྒྱ༔ རྒྱ་རྒྱ་རྒྱ༔
1
284

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
༔ རྫོགས་པ་ཆེན་པོ་སྙིང་ཏིག་གི་ལོ་
རྒྱུས་ཆེན་མོ་བཞུགས་སོ༔ ༔
མན་ངག་བརྒྱ་བཅུ་དགུའི་ནང་ཚན་དགུ་བཅུ་པ༔
༠༧ གགླཚུན་བppt རྒྱ་གར་སྐད་དུ༔ བྷི་པ་མི་ཕེབས་དྷ་ནཱ་མ༔ བོད་སྐད་དུ༔ ལོ་རྒྱུས་རིན་པོ་
ཆེ་ཞེས་བྱ་བ་དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ༔ གང་གི་རྒྱུད་རྒྱལ་ངེས་པའི་ཚིག རྨོངས་པ་མེད་
པར་གཏན་ལ་དབབ༔ ཕྱི་ལྟར་བཤད་པ་སྤྲོས་པ་ལ༔ ནང་ལྟར་དེ་བཞིན་སྤྲོས་པ་མེད༔ གསང་བ་ཤིན་ཏུ་
སྤྲོས་མེད་དོ༔ བླ་ན་མེད་པ་རབ་སྤྲོས་མེད༔ འདིར་ནི་ནང་ལྟར་བཤད་པ་ལས༔ གང་ཟག་ཉོན་མོངས་ལྔས་
གཟིར་བས༔ གཏི་མུག་ཅན་རྣམས་འཇུག་པའི་ཕྱིར༔ དམིགས་གཏད་མེད་པའི་སྒོམ་པ་ཉིད༔ ལམ་དུ་སློང་
བར་འདོད་པ་ལ༔ ལོ་རྒྱུས་དོན་གྱིས་བཤད་པར་བྱ༔ འདོད་ཆགས་ཅན་རྣམས་འཇུག་དོན་དུ༔ བླང་དོར་
མེད་པའི་སྤྱོད་པ་ཉིད༔ ལམ་དུ་སློང་བར་འདོད་པ་ལ༔ རྩ་བའི་དོན་ཉིད་བཤད་པར་བྱ༔ ཞེ་སྡང་ཅན་རྣམས་
འཇུག་དོན་དུ༔ གཟའ་གཏད་མེད་པའི་ལྟ་བ་ཉིད༔ ལམ་དུ་སློང་བར་འདོད་པ་ལ༔ ཡོ་གའི་དོན་རྣམས་
བཤད་པར་བྱ༔ ང་རྒྱལ་ཅན་རྣམས་འཇུག་དོན་དུ༔ བླང་དོར་མེད་པའི་འབྲས་བུ་ཉིད༔ ལམ་དུ་སློང་བར་
འདོད་པ་ལ༔ དགོས་ཆེད་དོན་ཉིད་བཤད་པར་བྱ༔ ཕྲག་དོག་ཅན་རྣམས་འཇུག་དོན་དུ༔ གོལ་སྒྲིབ་མེད་
པའི་གཞི་བསྟན་ཕྱིར༔ ཚིག་གི་དོན་ཉིད་བཤད་པར་བྱའོ༔ དེ་ལ་ལོ་རྒྱུས་དོན་གྱིས་བཤད༔ འདི་ལ་རྣམ་
པར་གཉིས་ཡིན་ཏེ༔ སངས་རྒྱས་ཉིད་ཀྱི་ལོ་རྒྱུས་ནི༔ ཚིག་དོན་བཅུ་གཅིག་གོང་དུ་བསྟན༔ དེ་ལ་གཅེས་
པའི་ལོ་རྒྱུས་བཤད༔ དུས་གསུམ་འདུལ་ཕྱིར་བྱས་པའི་ཕྱིར༔ བརྒྱུད་པ་གསུམ་དུ་གཏན་ལ་དབབ༔ དེ་ལས་
བབས་ལུགས་ཆེན་པོ་བཤད༔ དེ་ལ་ཡང་དག་པར་རྫོགས་པའི་སངས་རྒྱས་སྟོན་པ་ཐུགས་རྗེ་ཆེ་ལ་ཐབས་
མཁས་པ་ཉིད་ཀྱིས༔ དང་པོ་བསྐལ་པ་དཔག་ཏུ་མེད་པའི་སྔོན་རོལ་དུ༔ ཞིང་ཁམས་རང་བཞིན་རྣམ་པར་
བཀོད་པ་ཞེས་བྱ་བར༔ སངས་རྒྱས་མེ་ཏོག་མཛེས་པ་ཆེན་པོ་ལ༔ གསེར་གྱི་རྡོ་རྗེ་གཅིག་ཕུལ་ནས་ཐུགས་
བྱང་ཆུབ་མཆོག་ཏུ་སེམས་བསྐྱེད་དོ༔ དེ་ནས་སྐྱེ་བ་གཉིས་ན༔ བྱང་ཕྱོགས་རླུང་གི་གཡོ་བ་བཀོད་པ་ཞེས་བྱ་
བ་རུ༔ ཁྱིམ་བདག་ལེགས་སྦྱིན་ཞེས་བྱ་བའི་སྲས་སུ་སྐྱེས་ཏེ༔ དེའི་ཚེ་ཕ་ནི་ལེགས་སྦྱིན་ཞེས་བྱའོ༔ མ་ནི་
དགེ་བའི་མཆོག་སྦྱིན་ཞེས་བྱའོ༔ གྲོང་ཁྱེར་ནི་རྔ་ཡབ་ཅན་ཞེས་བྱའོ༔ དེ་ཉིད་ནོར་བུའི་འཕྲེང་བ་ཞེས་བྱའོ༔
285

བི་མ་སྙིང་ཐིག
དེ་ནས་ཉེར་ལྔ་ན༔ གླིང་དེའི་ཤར་ཕྱོགས་ན་མཁའ་འགྲོ་མ་རྣམས་འདུས་པའི་ཕུག་ཅེས་བྱ་བ་ན༔ ཡང་དག་
པར་རྫོགས་པའི་སངས་རྒྱས་འཁོར་ལོ་ལེགས་པར་སྤྱོད་པ་ཞེས་པའི་དྲུང་དུ་འཁོད་དེ༔ མདུན་དུ་བདར་ཞིང་
ཕྱག་བྱས་ནས་རབ་ཏུ་ཆོས་ཉན་ཏོ༔ དེ་ནས་ཤི་འཕོས་ཏེ༔ ཡང་བདེ་བས་མྱོས་པའི་གླིང་ཞེས་བྱ་བར་ཕ་ནི་
གློག་གི་འོད་ཅེས་བྱའོ༔ མ་ནི་རྣམ་པར་མཛེས་ཞེས་བྱའོ༔ གྲོང་ཁྱེར་ནི་ནམ་མཁའ་འཛིན་ཞེས་བྱའོ༔ ཉིད་ནི་
ལག་སྦྱིན་ཞེས་བྱའོ༔ དེའི་ཚེ་ན་དཔལ་དགེ་བའི་བློ་གྲོས་ཞེས་བྱ་བ་ལས༔ ལོ་ལྔའི་བར་ལ་ཆོས་ཉན༔ དེ་
ནས་བདུན་གྱི་བར་ལ་ཏིང་ངེ་འཛིན་མཉམ་པར་བཞག་གོ༔ སྤྱིར་དགུང་ལོ་ཉི་ཤུ་རྩ་ལྔ་ན༔ ནོར་བུ་རིན་པོ་ཆེའི་
ཕུང་པོ་རྣམ་པར་བཀོད་པ་ཞེས་བྱ་བའི་རིའི་རྩེ་ལ་མངོན་པར་རྫོགས་པར་སངས་རྒྱས་སོ༔ དེ་ནས་བསྐལ་པ་
གཅིག་ན༔ ཆོས་ཀྱི་སྤྲོས་གཞི་མཐའ་གང་དུའང་མ་ལྷུང་པ་ལས་ཐུགས་རང་བྱུང་གི་ཡེ་ཤེས་ཆེན་པོ་ཉིད་རྣམ་
པར་གཡོས་པ་ལས༔ ལོངས་སྤྱོད་རྫོགས་པ་སྐུའི་རྒྱན་དང་༔ ཁ་དོག་གི་འཁོར་ལོ་རང་བྱུང་དུ་བྱོན༔ འདིའི་
དུས་ན་ཡིད་རང་བྱུང་གི་ཡེ་ཤེས་རང་བྱུང་བས༔ འོད་ཟེར་འཕྲོ་འདུ་ལས༔ མཛད་པ་སུམ་ཅུ་རྩ་དྲུག་གི་
བརྒྱུད་པ་མཛད༔ གནས་པ་འོད་ཀྱི་ཐིག་ལེ་ལས༔ གནས་ཕུན་སུམ་ཚོགས་པ་དྲུག་ཅུ་ཐམ་པར་གནས་པར་
བྱསཿ དེ་ཉིད་ཀྱི་རང་བཞིན་བྱིན་གྱིས་རླབས་ལསཿ སངས་རྒྱས་ཀྱི་སྐུ་འབུམ་ཕྲག་ཁྲིག་དཔག་ཏུ་མེད་པ་
བརྗོད་ཀྱིས་མི་ལང་བ་རྣམས་མཐོང་བ་རྣམ་པར་དག་པའི་སྤྱན་གྱི་དཀྱིལ་འཁོར་ལ་མངོན་པར་སྣང་༔ དེ་
དག་ཐམས་ཅད་ཀྱང་༔ ཉིད་ཀྱི་འོད་ཀྱི་ཁ་དོག་ལས༔ རིགས་ལྔའི་སངས་རྒྱས་སུ་འདུས་ཤིང་༔ རིགས་ལས་
མངོན་པར་འབྱུང་ངོ་༔ དེའི་ཚེ་ཉིད་ཀྱི་ལྗགས་ཀྱི་དབང་པོ་ལས༔ འོད་ཟེར་དཔག་ཏུ་མེད་པ་འཕྲོས་པ་ལས༔
རང་བྱུང་གི་ཡི་གེ་དྲུག་གི་སྒྲ་རང་བྱུང་དུ་བྱུང་སྟེ༔ སེམས་ཅན་ཐམས་ཅད་བླ་ན་མེད་པའི་བྱང་ཆུབ་ལ་འགོད་
དོ༔ ཞེས་བྱ་བ་ལན་གསུམ་བྱུང་བས༔ ཉིད་ཀྱི་ཐུགས་ཡེ་ཤེས་རྣམ་པར་དག་པ་ལས༔ རང་བྱུང་གི་ཡེ་ཤེས་
རང་ཤེས་རིག་གི་རྒྱལ་པོ༔ ཆོས་ཉིད་ཀུན་ཏུ་བཟང་པོ་ཉིད་དུ་རང་བྱུང་ནས༔ རང་བཞིན་མཛད་པ་མེད་པའི་
ཐུགས་ རྗེ་ ཕྱོགས་བཅུར་འཕྲོས་སོ༔ དེ་ཉིད་ཀྱི་ངང་ལས་ སངས་རྒྱས་རྣམ་པར་སྣང་མཛད་ཆེན་པོ་སྐུ་
གཙོ་འཁོར་དང་བཅས་པ་གྲངས་མེད་པ༔ ཉིད་ཀྱི་ལོངས་སྤྱོད་དུ་འདུས་པ་དང་༔ རྫོགས་པ་ཆེན་པོ་སྐུའི་འོད་
འབར་རོ༔ དེ་བཞིན་དུ་མི་བསྐྱོད་པ་དང་༔ རིན་ཆེན་འབྱུང་ལྡན་དང་༔ སྣང་བ་མཐའ་ཡས་དང་༔ དོན་ཡོད་
གྲུབ་པ་ལ་སོགས་པའི་སངས་རྒྱས་གྲངས་མེད་པ༔ སོ་ སོའི་དལ་དང་བཅས་པ༔ ཉིད་ཀྱི་ལོངས་སྤྱོད་དུ་
འདུན་ཅིང་༔ རྫོགས་པ་ཆེན་པོའི་སྐུར་འབར་རོ༔ དེ་ལྟར་ཡན་ལག་བཅུ་གཉིས་སུ་བྱུང་བས༔ ཆོས་ཐམས་
286

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
ཅད་ཀྱི་ལོངས་སྤྱོད་རྣམ་པར་དག་པ་ཉིད་ལ་རྣམ་པར་སྤྱོད་ཅིང་རྣམ་པར་རྫོགས་སོ༔ འདིའི་ཚེ་ན་ཆོས་
ཐམས་ཅད་ཀྱི་མིག་དྲི་མ་མེད་ཅིང་རྡུལ་དང་བྲལ་བ་རྙེད་དོ༔ དེ་ནས་ཐུགས་ཡིད་དུ་རང་བྱུང་བས་ཐུགས་
ཡིད་ཅེས་བྱ་སྟེ༔ ཡུལ་གཅིག་དང་དུ་མ་ལ་དགོངས་པ་རང་བྱུང་རང་ཤར་དུ་བྱུང་ངོ་༔ དེའི་ཚེ་ན་འོད་ཁྱིམ་
རྣམ་པར་དག་པ་ཤིན་ཏུ་བཀོད་པ་ལེགས་པའི་གནས༔ རྣམ་པར་ལེགས་པའི་ཁང་བུ་བརྩེགས་པ་ན༔ སྟོན་
པ་རྣམ་པ་རང་ཤེས་རིག་གི་རྒྱལ་པོ༔ རྣམ་པར་སྣང་མཛད་གང་ཆེན་མཚོ་ཞེས་བྱ་བ༔ དལ་ཐམས་ཅད་ཀྱི་
མངའ་བདག་ཏུ་རང་བྱུང་སྟེ༔ འདིའི་དུས་ན་སྐུ་གསུང་ཐུགས་རང་བྱུང་ བྱས་པ་མེད་པའི་བསྟན་པ་རིན་པོ་
ཆེའི་ངང་ལས༔ མི་གཡོ་མི་འབྱུང་༔ མི་གནས་མི་ལེན་མི་འདོར༔ མི་བསྐྱོད་པ་ཆེན་པོ་གཅིག་ཏུ་འབྱུང་ངོ་༔
དེའི་ཚེ་གདུལ་བྱ་མ་ཡིན༔ འདུལ་བྱེད་རིན་པོ་ཆེ་མཛེས་པའི་འཁོརཿ ཚོམ་བུ་འབུམ་ཕྲག་གྲངས་མེད་པ༔
ཉིད་ཀྱི་སྐུ་གསུང་ཐུགས་དང་ཡོན་ཏན་འཕྲིན་ལས་ཉིད་ལས་རྣམ་པར་འཕྲོས་ཤིང་འདུས་སོ༔ དེ་ལྟར་སྟེང་
དང་འོག་དང་ཕྱོགས་བཅུའི་འཇིག་རྟེན་མ་ཡིན་ཅིང་༔ བདེ་བའི་ཞིང་ཐམས་ཅད་ཀྱང་༔ རྣམ་པར་སྟུག་པོ་
བཀོད་པ༔ སངས་རྒྱས་དཔག་ཏུ་མེད་པ༔ བརྗོད་ཀྱིས་མི་ལངས་པ་དག་ཏུ༔ རང་བྱུང་གི་ཡེ་ཤེས་ཀྱི་ངང་
ལས་རང་རིག་རང་གསལ་དུ་བཞུགས་སོ༔ དེ་ལྟར་ཀྱང་སྐུའི་འོད་ལ་བཞུགས་ཤིང་༔ གསུང་གི་ཟེར་ལ་རོལ་
པ་ཉིད༔ ཐུགས་ཀྱི་དགོངས་པ་ལ་བཞུགས་སོ༔ དེ་ནས་རང་བྱུང་ཡེ་ཤེས་འབྱེད་པ་མེད་པ་ཉིད༔ རང་གཡོས་
པ་ལས་སྤྲུལ་པའི་སྐུ་ཉིད་དུ་རྣམ་པར་སྤྲུལ་ཏེ༔ འདི་ནས་བསྐལ་པ་ཆེན་པོ་བདུན་གྱི་འོག་ཏུ༔ མ་རིག་པ་
དག་ཏུ་འཁྲུལ་འཛིན་གྱི་ཤེས་པ་ལས༔ རྒྱུ་འཁོར་བའི་ཡིད་ཀྱིས༔ ཆོས་འདི་མ་དག་པའི་རྐྱེན་བྱས༔ ཆ་མེད་
པའི་ཉོན་མོངས་པས་གཞི་བྱས༔ ཡུལ་འདི་དང་འདིའི་རྣམ་རྟོག་གི་ཆ་ཕྲ་མོ་ཁ་ཕྱིར་བལྟས་པ་ལས༔ བདག་
པོའི་རྐྱེན་ཞེས་དུས་དེར་གཡོ་བས་རྐྱེན་བྱས༔ ཡུན་ལྷུན་གྲུབ་ཀྱི་སྐྱོན་ཡོན་ཏན་དུ་མ་ཤེས་ཏེ༔ ཡོན་ཏན་སྐྱོན་
དུ་སོང་བ་ལས༔ དམིགས་པའི་རང་བཞིན་སྐུ་དང་ཡེ་ཤེས་ལ༔ བདག་ཏུ་གཅོད་པའི་རྒྱུའི་ཆ་ཙམ་ལས
དམིགས་པ་སོ་སོའི་ཁ་དོག་གིས་རྐྱེན་བྱས་སོ༔ དེ་ལྟར་ཆོས་དང་སྤྲུལ་སྐུ་གཉིས༔ ལོངས་སྐུ་ལ་དུས་མཚུངས་
པས༔ ཆོས་སྐུ་སྤྲོས་པ་མེད་པའི་གནས་སུ༔ རང་ལས་རང་བྱུང་གི་ཡེ་ཤེས་ཁ་ཕྱིར་བསྐྱལ་བ་ལས༔ དེ་ཉིད་
ལས་མ་དག་ལས མཚུངས་པ་དེ་མ་ཐག་པའི་རྐྱེན་ཞེས་བྱའོ༔ འདི་དག་དུས་སུ་གཞི་མེད་པས༔ རང་གིས་
རང་དུ་རྐྱེན་དུ་འཇུག་པ༔ ཉིད་ལས་རྐྱེན་ཞེས་བྱའོ༔ འདིའི་དུས་ན་རྣམ་པ་ཐམས་ཅད་མཁྱེན་པའི་ཡེ་ཤེས་
ཉིད་ཡོན་ཏན་གྱི་རྩལ་དུ་མར་སྣང་བ་ལས༔ ཐབས་ཞེས་རྟོགས་པ་རང་ཤར་དུ་ཤར་བའི༔ པའི་རྒྱུ་ཟླས་
287

བི་མ་སྙིང་ཐིག་
མཚན་ཉིད་འཛིན་པའི་ཡེ་ཤེས་ལྔའི་རྩལ་ཡོན་ཏན་སྐྱོན་དུ་སོང་བ་ལས༔ ཤེས་རབ་ཅེས་ཤེས་རིག་ཕྱོགས་
མེད་དུ་གསལ་བ་ཉིད་ལས༔ མའི་རྐྱེན་བྱས་སོ༔ རྒྱུ་རྐྱེན་འཛོམ་པ་ལས་ཆོས་ཉིད་ཀུན་ཏུ་བཟང་པོ་ཆོས་
ཐམས་ཅད་ཀྱི་གཞི་མ སྟོན་པ་སངས་རྒྱས་བཅོམ་ལྡན་འདས་ཀྱི་སྐུ་ཡོན་ཏན་སྣ་ཚོགས་པ་ཉིད་དུ་ཤར་རོ་
དེ་ལྟར་ཀྱང་སྟོན་པ་སངས་རྒྱས་བཅོམ་ལྡན་འདས་ཡོན་ཏན་རྫོགས་པའི་སྐུས་ཐུགས་གཡོས་པ་ནི༔ སྔོན་
བྱང་ཆུབ་མཆོག་ཏུ་སེམས་བསྐྱེད་པ་ཉིད་ལས༔ སྔོན་གྱི་སྨོན་ལམ་གྱི་མཐུས༔ སྐུ་མཚན་ཉིད་རྫོགས་པ་རྡོ་རྗེ་
འཆང་གི་སྐུར་མངོན་པར་གསལ་བ་ནི༔ སེམས་བསྐྱེད་པའི་ཚེ་གསེར་གྱི་རྡོ་རྗེ་ཕྲ་མོ་སེམས་བསྐྱེད་པའི་རྟེན་
དུ་ཕུལ་བ་ལས་བྱུང་བའོ༔ དེ་ཉིད་ཀྱི་སྣང་ཆ་ལས་དཔེ་བྱད་ཕུན་སུམ་ཚོགས་པ་རྡོ་རྗེ་འཆང་ཡོན་ཏན་རྫོགས་
པའི་ཁྱད་པར་དུ་བྱུང་བའོ༔ འདུ་བ་ཁྱད་པར་ཅན་གྱི་རྟེན་མངོན་པར་སྒྲུབ་པ་ལས་བྱུང་བ་སྟེ༔ འདི་དག་
བསོད་ནམས་རྣམ་པར་དག་པས༔ སྐུ་སྣང་ལ་རང་བཞིན་མེད་པཿ ལས་ཀྱི་མ་རིག་པ་རྣམ་པར་དག་པས
ཐུགས་ཀྱི་ཤེས་རབ་ཆེན་པོ་ཀློང་རྡོལ་ནས་རྣམ་པ་ཐམས་ཅད་མཁྱེན་པ་ལ་ལོངས་སྤྱོད་པའོ༔ དེ་ལྟར་སྣང་
མཛད་རྡོ་རྗེ་འཆང་ཆེན་པོ་རང་བཞིན་ཡོན་ཏན་རྫོགས་པའི་སྐུར་བྱུང་བ་ནི༔ འགྲོ་དང་འགྲོ་བའི་མཐུ་དང་༔
འཇུག་པ་རྣམ་པར་དག་པ་ལས་བྱུང་བའོ༔ དེ་ཡང་ཆོས་སྐུའི་དུས་ན༔ གནས་ཆོས་ཀྱི་དབྱིངས་རྣམ་པར་དག་
པ་དཔག་ཏུ་མེད་པ༔ དམིགས་སུ་མི་ཚུད་དག་ཏུ་གནས་པ་ནི༔ སྟོན་པ་ཀུན་ཏུ་བཟང་པོ་རང་བཞིན་གྱི་མཛད་
པ་མ་ལུས་པར་རྫོགས་པར་མཛད་ཅིང་༔ ཁྱད་པར་ཆེན་པོ་ཉིད་དུ་བཞུགས་སོ༔ འཁོར་རྡུལ་གཅིག་གི་སྟེང་
ན་རྡུལ་རྙེད་ཀྱི་སངས་རྒྱས་དཔག་ཏུ་མེད་པ་རྣམས་དང་ལྷན་ཅིག་ཏུ་བསྟན་པ་རང་བཞིན་ཆོས་ཉིད་ཀྱི་རྡོ་རྗེ་
སུས་ཀྱང་འདུས་མ་བྱས་པ་ཉིད་དོ༔ དུས་ནི་ཆོས་ཉིད་མཐོང་བ་རྣམ་པར་དག་པ་ཉིད་དོ༔ འདིའི་དུས་ན་སྐུའི་
ཕྱིའི་མཛད་པ་བཞི་ནི༔ མི་འགྱུར་བ་དང་༔ མི་འགྲོ་བ་དང་༔ མི་འོང་བ་དང་༔ མི་གནས་པ་ཉིད་དོ༔ ནང་གི་
བཞི་ནི༔ མི་སྣང་བ་དང་༔ མི་མཛད་པ་དང་༔ མི་འཕྲོ་བ་དང་༔ མི་འདུ་བའོ༔ གསང་བའི་བཞི་ནི༔ ལྷང་ངེ་
བ་དང་༔ ལྷན་ནེ་བ་དང་༔ ལྷག་གེ་བ་དང་༔ ཐལ་ལེ་བའོ༔ གསུང་གི་ཕྱིའི་མཛད་པ་བཞི་ནི༔ བརྗོད་དུ་མེད་
པ་དང་༔ བསྟན་དུ་མེད་པ་དང་༔ བལྟར་མེད་པ་དང་༔ ཅུང་ཟད་མེད་པའོ༔ ནང་གི་བཞི་ནི༔ རང་བཞིན་དུ་
དང་༔ གྱིན་འདར་ར་དང་༔ ཡུལ་ཅན་ཡིན་པ་དང་༔ དུ་མ་མེད་པའོ༔ གསང་བའི་བཞི་ནི༔ སོ་མ་དང་༔
གཉུག་མ་དང་༔ རྣལ་མ་དང་༔ མ་བཅོས་པའོ༔ ཐུགས་ཀྱི་ཕྱིའི་མཛད་པ་བཞིན་ནི༔ དྲི་མ་མེད་པའི་ཏིང་ངེ་
འཛིན་དང་༔ སེང་གེ་རྣམ་པར་བསྒྱིངས་པའི་ཏིང་ངེ་འཛིན་དང་༔ དཔའ་བར་འགྲོ་བའི་ཏིང་ངེ་འཛིན་དང་༔
288

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
ཡིད་བཞིན་ནོར་བུ་ཏོག་གི་ཏིང་ངེ་འཛིན་ཏོ༔ ནང་གི་བཞི་ནི༔ རྒྱལ་མཚན་རྩེ་མོ་རྣམ་པར་རོལ་པ་དང་༔
གློག་གི་འཕྲེང་བ་དང་༔ འཁོར་ལོ་ཆེན་པོ་དང་༔ འོད་འབར་བའི་ཏིང་ངེ་འཛིན་ཏོ༔ གསང་བའི་བཞི་ནི༔
ཕྱག་རྒྱ་ཟིལ་གྱིས་གནོན་པ་ཞེས་བྱ་བའི་ཏིང་ངེ་འཛིན་དང་༔ འབར་ཆེན་སྙམ་པའི་ཏིང་ངེ་འཛིན་ཞེས་བྱ་བ་
དང་༔ ཆོས་ཉིད་སྣ་ཚོགས་ཞེས་བྱ་བའི་ཏིང་ངེ་འཛིན་དང་༔ རྣམ་པར་བཀོད་པ་རང་སྣང་རོལ་པ་ཞེས་བྱ་
བའི་ཏིང་ངེ་འཛིན་ཏོ༔ དེ་དག་རྣམས་ཀྱང་མཛད་པར་ཅི་འགྲོ་ཞེ་ན༔ ངོ་བོའི་གནས་པ་ཙམ་ལས༔ སྐུའི་
མཛད་པ་བཅུ་གཉིས་སུ་བྱུང་བས༔ ཆོས་ཀྱི་སྐུ་ཙམ་གྱིས་མཛད་པ་མ་ལུས་པར་མཛད་དོ༔ རང་བཞིན་གྱི་ཆ་
ལ་གནས་པ་ཙམ་ལ༔ གསུང་གི་མཛད་པ་བཅུ་གཉིས་སུ་བྱུང་བས་ལོངས་སྐུ་འགག་པ་མེད་པའི་ཆ་ཙམ་དུ་
བྱུང་བའོ༔ དེ་ལྟར་བཅུ་གཉིས་ཀྱིས་ལོངས་སྤྱོད་རྫོགས་པའི་མཚན་ཉིད་རྫོགས་པར་མཛད་དོ༔ ཐུགས་རྗེའི་
རྩལ་འགག་མེད་དུ་གནས་པ་ལས༔ ཐུགས་ཀྱི་མཛད་པ་ཏིང་ངེ་འཛིན་བཅུ་གཉིས༔ མཉམ་གཞག་གི་དུས་ན་
མ་ཕྱེ་བའི་མི་འབྱེད་པའོ༔ རྗེས་ལ་སྣང་བ་རང་སྣང་དང་༔ གསལ་ལ་རྟོག་པ་མེད་པ་དང་༔ ཡིན་པ་ལ་
བདག་ཏུ་མེད་པར་མཛད་དོ༔ དེ་ནས་ལོངས་སྐུར་བྱོན་ཏེ༔ གནས་རྣམ་དག་སྟུག་པོ་བཀོད་པརཿ སྟོན་པ་
རྣམ་པར་སྣང་མཛད་གང་ཆེན་མཚོའི་མཉམ་པར་བཞག་པའི་ཕྱག་གི་མཐིལ་ན༔ སངས་རྒྱས་ཀྱི་ཞིང་ཁམས་
ཉི་ཤུ་རྩ་གཅིག༔ ཡས་མན་དུ་རྒྱ་ཐབ་བརྩིགས་པ་ལྟ་བུ་དང་༔ ཕན་ཚུན་དུ་ནི་ཟ་འོག་གི་གུར་ཁྱིམ་བཀྲམ་པ་
ལྟ་བུ་དང་༔ དེ་རེ་རེ་ལ་སྟོན་པ་ལ་སོགས་པ་ལྔ་ལྔའི་ཁྱད་པར་དུ་གནས་སོ༔ ཞབས་སྐྱིལ་ཀྲུང་དུ་བཞུགས་པ་
མན་ཆད་ལ་ཞིང་ཁམས་བཅུ་དྲུག་གནས་སོ༔ དེ་ཡང་ཡན་ལག་རིན་པོ་ཆེའི་གདུགས་རྣམ་པར་བརྩེགས་པ་
ལྟ་བུ་དང་༔ ཕན་ཚུན་དུ་འབྲུའི་ཕུང་པོ་དཔག་ཏུ་མེད་པ་བཀྲམ་པ་ལྟ་བུའོ༔ འཁོར་ནི་རིགས་ལྔའི་སངས་
རྒྱས་དཔག་ཏུ་མེད་པ་རྣམས་སོ༔ བསྟན་པ་ནི་གསུང་གི་ཡི་གེ་སུས་ཀྱང་བྱས་པ་མེད་པ བསྟན་པ་ཐམས་
ཅད་ཀྱི་བུ་དང་ལྷན་ཅིག་ཏུ་གནས་སོ༔ དུས་ནི་ཆོས་ཉིད་ལས་འགྱུར་བ་མེད་པའོ༔ དེའང་ལོངས་སྐུའི་དུས་ན
སྐུའི་ཕྱིའི་མཛད་པ་བཞི་ནི༔ སྐུ་སྣང་ལ་རང་བཞིན་མེད་པས་རྡོས་བཅས་རྣམ་པར་དག་པར་མཛད༔ ཡེ་ཤེས་
ཀྱི་ཞལ་ཕྱག་ཏུ་རྫོགས་པས་སྐུ་རང་གི་ངོ་བོའི་མཛད་པ་མ་ལུས་པར་རྫོགས་པར་མཛད༔ འོད་ཀྱི་ཞལ་ཕྱག་
ཏུ་གསལ་བས་རང་སྣང་རང་གྲོལ་བར་མཛད་དོ༔ ཤེས་རབ་ཀྱི་ཞལ་གྱི་ཕྱག་གི་རྣམ་པར་སྣང་བས༔ མཁྱེན་
པ་ཡོངས་སུ་རྫོགས་པའི་མཛད་པ་མ་ལུས་པར་མཛད་དོ༔ ནང་གི་བཞི་ནི༔ མཚན་བཟང་པོ་སུམ་ཅུ་རྩ་
གཉིས་འོད་ཟེར་གྱི་རྣམ་པར་བྱུང་བས༔ སྐུའི་ཡོན་ཏན་མ་ལུས་པར་རྫོགས་པར་མཛད༔ དཔེ་བྱད་བཟང་པོ་
289

བི་མ་སྙིང་
བརྒྱད་ཅུས་བརྒྱན་པས༔ རྣམ་པར་དག་པ་ཆོས་ཀྱི་མཛད་པ་མ་ལུས་པ་རྫོགས་པར་མཛད་དོ༔ སྐུ་ལས་འོད་
ཟེར་གྱི་ཚོགས་དཔག་ཏུ་མེད་པ་བྱུང་བས༔ སངས་རྒྱས་ཀྱི་ཁྱད་པར་གྱི་ཡོན་ཏན་མ་ལུས་པ་རྫོགས་པར་
མཛད༔ ཞལ་ཀུན་ཏུ་ཐལ་ལེར་བཞུགས་པས༔ ལོངས་སྤྱོད་རྫོགས་པའི་མཛད་པ་ཉིད་མ་ལུས་པར་རྫོགས་
པར་མཛད་དོ༔ སྐུའི་གསང་བའི་བཞི་ནི༔ མདུན་དང་རྒྱབ་ཏུ་མེད་པར་བཞུགས་པས༔ ཕྱོགས་གང་དུའང་མི་
དམིགས་པར་མཛད༔ ཕྱི་ནས་བལྟས་པས་ནང་གསལ་བར་བཞུགས་པས་སྣང་ཆ་མ་ལུས་པ་རྫོགས་པར་
མཛད་དོ༔ ནང་ནས་བལྟས་པས་ཕྱི་གསལ་བ་ཉིད་དུ་བཞུགས་པས༔ ལྟོས་ཆའི་འཛིན་པ་མ་ལུས་པར་མཛད་
དེ༔ རྩེ་མོ་ཕྱོགས་ཀུན་ཏུ་ཟང་ཐལ་ལེར་བཞུགས་པསཿ མི་གནས་འགག་པ་མེད་པའི་མཛད་པ་རྫོགས་པར་
མཛད་དོ༔ ལོངས་སྐུའི་དུས་ན༔ གསུང་གི་ཕྱིའི་མཛད་པ་བཞི་རང་བྱུང་གི་ཡི་གེ་དྲུག་ལྗགས་ཀྱི་དབང་པོ་ལ་
འཕྲོས་ནས༔ བདག་ཏུ་མེད་པའི་ཆོས་ཉིད་ཀྱི་མཛད་པ་མ་ལུས་པ་རྫོགས་པར་མཛད༔ དེ་ཡབ་ཀྱི་ཞལ་དུ་
ཞུགས་པས་མཚན་མ་མེད་པའི་ཆོས་ལ་ལོངས་སྤྱོད༔ དེ་ཉིད་ཡུམ་གྱི་མཁའ་ལ་ཐོན་པས༔ གཉིས་ སུ་
མེད་པའི་ཆོས་ཉིད་ལ་ལོངས་སྤྱོད༔ དེ་རབ་ཏུ་འཕྲོས་ཤིང་འདུས་པ་ལས༔ ཆོས་ཐམས་ཅད་རང་བཞིན་མེད་
པའི་ མཛད་ པ་ རྫོགས་ པར་ མཛད་ དོ༔ ནང་གི་བཞི་ནི༔ རང་ གི་ ངོ་བོས་བཤད་ པས༔ ཆོས་ཐམས་ཅད་
བརྗོད་དུ་མེད་པའི་རང་སྒྲ་ལ་རང་དབང་བསྒྱུར༔ ཚིག་ཙམ་མ་ཡིན་པ་གོ་བས༔ སྨྲ་བསམ་ལས་འདས་པའི་
ཆོས་ཉིད་ལ་ལོངས་སྤྱོད༔ སྒྲ་ཐམས་ཅད་རང་དག་པས་ན་མངོན་པར་འདུ་མི་བྱེད་པའི་ཆོས་ཉིད་ལ་ལོངས་
སྤྱོད་དོ༔ ཁ་དོག་དཔག་ཏུ་མེད་པའི་འོད༔ ཞལ་གྱི་དལ་ལས་འཕྲོས་པས༔ གདུལ་བྱ་འདུལ་བྱེད་ཀྱི་ཆོས་
ཉིད་ལ་ལོངས་སྤྱོད་དོ༔ གསང་བའི་བཞི་ནི༔ སྐུའི་སྦྱོར་བ་རྣམ་པར་དག་པས་རང་བྱུང་གི་ཆོས་ལ་ལོངས་སྤྱོད༔
གསུང་གི་རྣམ་པར་དག་པས་ཟག་པ་མེད་པའི་ཆོས་ལ་ལོངས་སྤྱོད༔ ཐུགས་ཀྱི་རྣམ་པར་དག་པས་རྣམ་པ་
ཐམས་ཅད་མཁྱེན་པ་ཉིད་ཀྱི་ཡེ་ཤེས་ལ་ལོངས་སྤྱོད༔ ཞལ་གྱི་སྦྱོར་བ་རྣམ་པར་དག་པས་ཐམས་ཅད་མཁྱེན་
པའི་ཡེ་ཤེས་ལ་ལོངས་སྤྱོད༔ དེས་ནི་ཆོས་ཉིད་སྐྱེ་མེད་ཀྱི་རང་སྒྲར་བྱུང་བའོ༔ ལོངས་སྐུའི་དུས་ཀྱི་ཐུགས་ཀྱི་
བཞི་ནི༔ མངོན་པར་འདུ་མི་བྱེད་པའི་ཏིང་ངེ་འཛིན་ལ་མཉམ་པར་བཞག་པས༔ མཁྱེན་པ་ཡོངས་སུ་རྫོགས་
པའི་མཛད་པ་རྫོགས་པར་བྱའོ༔ ཆོས་ཉིད་མངོན་པར་སྣང་བའི་ཏིང་ངེ་འཛིན་ལ་མཉམ་པར་བཞག་པས
ཆོས་ཉིད་རང་གི་གཞི་ཉིད་དུ་མཛད༔ ཟག་པ་ཟད་པའི་ཏིང་ངེ་འཛིན་ལ་མཉམ་པར་བཞག་པསཿ རྣམ་པར་
དག་པའི་རོལ་པ་མ་ལུས་པར་རྫོགས་པར་མཛད་དོ༔ དེ་ནི་གནས་པའི་ཆ་ལ་བྱུང་བའོ༔ ནང་གི་བཞི་ནི༔ མེ་
290

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
ལོང་ལྟ་བུའི་ཡེ་ཤེས་ཀྱི་མཁྱེན་པ་ནང་དུ་གསལ་བས་དེས་ཐམས་ཅད་ལ་ལོངས་སྤྱོད༔ མཉམ་ཉིད་ཀྱི་ཡེ་
ཤེས་ཀྱི་མཁྱེན་པ་ནང་དུ་གསལ་བས་དོན་ཐམས་ཅད་ལ་ལོངས་སྤྱོད༔ སོ་སོར་རྟོགས་པའི་ཡེ་ཤེས་ཀྱི་
མཁྱེན་པ་ནང་དུ་གསལ་བས་དབང་པོ་རྣམས་ལ་ལོངས་སྤྱོད༔ བྱ་བ་གྲུབ་པའི་ཡེ་ཤེས་ཀྱི་མཁྱེན་པ་ནང་དུ་
གསལ་བས་ཆོས་ཐམས་ཅད་ལ་བྱ་རྩོལ་དང་བྲལ་བ་ལ་ལོངས་སྤྱོད༔ དེ་དག་ནི་གསལ་བའི་ཁ་དོག་ལས་
བྱུང་བའོ༔ གསང་བའི་བཞི་ནི༔ གསལ་སྟོང་དབྱེད་མེད་དུ་བཞུགས་པས་འཁོར་འདས་གཉིས་མེད་དུ་གསལ༔
སྣང་སྟོང་དབྱེར་མེད་པས་ཡུལ་སེམས་མེད་དུ་གསལ༔ རིག་སྟོང་དབྱེར་མེད་དུ་བཞུགས་པས་གཟུང་འཛིན་
རང་སྣང་དུ་གསལ༔ ཡུལ་སེམས་དབྱེར་མེད་དུ་བཞུགས་པས༔ འཛིན་པའི་སེམས་ཡུལ་དང་སྣང་བའི་ཡུལ་
གྱི་རྟོག་མཐའ་ཆོད་པའོ༔ དེ་ལྟར་བཅུ་གཉིས་ཀྱི་དྲན་གསལ་རང་རྒྱུད་དུ་འཛིན་པའི་ཞེན་པ་ལས་གྲོལ་བའོ༔
འདི་དག་ཀྱང་གཟུང་ཡུལ་ནི་མ་ཡིན༔ མཁྱེན་པའི་ཡེ་ཤེས་ཀྱི་ཆ་ཙམ་ལ་དགོངས་པའོ༔ དེ་ལྟར་ལོངས་སྐུ་
ལས་རྒྱལ་བ་སྤྲུལ་པའི་སྐུར་བྱོན་པ་ནི༔ ཡིད་རང་བྱུང་གི་ཡེ་ཤེས་སྤྱོད་བྱེད་ཁ་ཕྱིར་བལྟས་པ་ལས༔ སངས་
རྒྱས་ཐམས་ཅད་ཀྱི་བསྟན་པའི་མངའ་བདག་ཏུ་བྱུང་བ་སྟེ། བསྟན་པ་ནི་དངོས་དང་༔ གཟུགས་བརྙན་གྱི་
བསྟན་པའོ༔ དངོས་ནི་ཆོས་ཀྱི་སྐུའི་བསྟན་པ་དངོས་རང་བཞིན་ཆོས་ཀྱི་རྡོ་རྗེ་ནི༔ ཆོས་སྐུའི་དུས་ན་བསྟན་པ་
བཞུགས་པས༔ སུས་ཀྱང་བྱས་པ་མེད་པར་བྱུང་ཡང་རང་བྱུང་བས༔ འདི་དང་འདི་ཙམ་ན་བྱུང་གི་དུས་མེད༔
དེ་ཡང་རིན་པོ་ཆེ་སྣ་མི་འདྲ་བ་སྟོང་ཕྲག་བརྒྱད་ཅུ་རྩ་ལྔ་ལས་གྲུབ་པ་ནི༔ ཡང་དག་པར་རྫོགས་པའི་སངས་
དེ་ཡང་སངས་
རྒྱས་སྟོང་ཕྲག་བརྒྱད་ཅུ་རྩ་ལྔས་ཕྱག་མཛད་ཅིང་དེ་ཉིད་ཀྱི་བསྟན་པ་འཕེལ་བར་མཛད་པའོ༔ 
རྒྱས་ཐམས་ཅད་ཀྱི་ཐུགས་ཀྱི་བསྟན་པ་དངོས་ཡིན་ནོ༔ དེ་ཉིད་ནི་འཇིག་རྟེན་གྱི་ཁམས་སུ་སངས་རྒྱས་ཀྱི་
སྤྲུལ་པ་རྣམས་ནམ་བྱུང་བའི་དུས་ན༔ འདི་ཉིད་དང་འཕྲད་ནས་བསྟན་པ་རྣམས་འཕེལ་བ་ཡིན་ནོ༔ ཡང་
ལོངས་སྐུའི་དུས་ན་ལོངས་སྤྱོད་རྫོགས་པའི་སྐུ་དངོས་ནི༔ རང་བྱུང་གི་ཡི་གེ་ཆེན་པོ་དུས་མེད་པས་བྱས་པ་
མེད༔ འཇིག་རྟེན་པ་མ་ཡིན་པས་གང་གིས་ཀྱང་འཇིགས་པ་མེད༔ འདུས་བྱས་མ་ཡིན་པསཿ རྐྱེན་གྱིས་
འཇིགས་པ་མེད་པའོ༔ རིན་པོ་ཆེ་བརྒྱ་རྩ་གཅིག་གི་རྒྱུ་ལས་རང་བྱུང་བ་ནི༔ བསྐལ་པ་རེ་རེ་ལ་སྤྲུལ་པའི་སྐུ་
བརྒྱ་ཕྲག་གཅིག་གིས་ཕྱག་མཛད་ཅིང་༔ དེ་ཉིད་བསྟན་པ་འཕེལ་བར་བྱེད་པའོ༔ འདི་ཡང་དུས་གསུམ་གྱི་
སངས་རྒྱས་ཐམས་ཅད་ཀྱི་གསུང་གི་སྤྲུལ་པ༔ སྐད་རིགས་མི་མཐུན་པ་གང་གིས་བལྟས་ཀྱང་༔ རང་རང་གི་
ཡི་གེ་དང་མཐུན་པར་སྣང་བའོ༔ གསུང་གི་བསྟན་པ་རྣམས་འཕེལ་བར་བྱེད་པའི་རྟགས་སོ༔ འདི་ནི་ལོངས་
29

བི་མ་སྙིང་ཐིག
སྐུའི་དུས་ན༔ བསྟན་པ་རང་གི་ངོ་བོར་བཞུགས་པས༔ ལོངས་སྐུ་དངོས་སོ༔ ཡང་སྤྲུལ་པའི་སྐུའི་དུས་ན་
སངས་རྒྱས་ཀྱི་སྐུ་དངོས༔ དུས་མེད་པས་བྱུང་ས་མི་ཤེས༔ སུས་ཀྱང་མ་བྱས་པས་རྐྱེན་གྱི་མི་ཤིགས་ཏེ༔
རིན་པོ་ཆེ་སྣ་མི་འདྲ་བ་དགུ་བརྒྱ་དགུ་བཅུ་རྩ་ལྔའི་རྒྱུ་ལས་རང་བྱུང་བ་ནི༔ སངས་རྒྱས་ཀྱི་བསྟན་པ་བསྐལ་
པ་རེ་རེ་ལ་འཕེལ་བར་བྱེད་པའི་རྟགས་སོ༔ དེའང་སྤྲུལ་སྐུའི་ཡོན་ཏན་འཕེལ་བར་བྱེད་པའོ༔ འདི་གསུམ་
མེད་ན་ནི་སྤྲུལ་པ་སྐུའི་སྐུ་གསུང་ཐུགས་ཀྱི་ཡོན་ཏན་འཕེལ་མི་སྲིད་དོ༔ དེའི་ཕྱིར་ན་བསྟན་པ་དངོས་སོ༔ དེ་
ཡང་ཐུགས་ཀྱི་རྡོ་རྗེ་དེ་ཉིད་ནི༔ ཡོན་ཏན་གྱི་ཚོགས་བརྗོད་ཀྱིས་མི་ལང་སྟེ༔ གང་དག་ནད་ཞི་བར་འདོད་པ་
རྣམས་ཀྱི་ནམ་ཞི་བ་ལ་སོགས་ཏེ་འཇིག་རྟེན་གྱི་འདོད་པ་རྣམས་ཡོངས་སུ་སྐོང་བ་དང་༔ དེ་བཞིན་དུ་ཐར་པ་
དང་ཐམས་ཅད་མཁྱེན་པ་ལ་སོགས་པ་ཡིད་ལ་ཅི་བསམས་པ་ཐམས་ཅད་ངེས་པར་འགྲུབ་པར་ངེས་སོ༔ དེ་
ཡང་འདི་གསུམ་སུ་ལ་བབས་པ་ནི༔ མཆོད་ཅིང་བསྟོད་པ་ཙམ་ལ་བརྟེན་ནས་འབད་པ་མེད་པར་དོན་གཉིས་
འབྱུང་བར་ངེས་སོ༔ ཆེ་ཆུང་གི་ཚད་སྐྱེས་སུ་གང་ཕྲད་པ་རྣམས་ཀྱི་ཕྱག་གང་དུ་འབྱུང་༔ དེ་ཉིད་བབས་པའི་
མི་དེ་སངས་རྒྱས་པར་ངེས་སོ༔ རྟགས་སོ༔ སྐུའི་སྐུ་དེ་ཡང་ཡོན་ཏན་གོང་དང་འདྲའོ༔ བསྟན་པ་གང་འདུལ་
བའི་སྐྱེས་བུའི༔ ལུས་པོ་དང་མཉམ་པ་ནི་ཟག་པ་རྣམས་རང་ཟད་ལ་འགྲོ་བའི་རྟགས་སོ༔ རང་བྱུང་བྱིན་
རླབས་ཀྱི་ཡི་གེ་དེ་ཡང་ ཡོན་ཏན་དཔག་ཏུ་མེད་པ་སྟེ༔ འདི་ཉིད་ལན་གཅིག་བཀླགས་པ་ཙམ་གྱིས་ཀྱང་སྐྱེ་
བ་བརྒྱུད་པའི་བགས་ཆགས་ཐམས་ཅད་ཟད་པར་འགྱུར་རོ༔ གཞུང་ཚིགས་སུ་བཅད་པ་བརྒྱ་ཕྲག་གཉིས་
དང་ཕྱེད་དང་བརྒྱད་དུ་བྱུང་བ་ནི༔ གང་གི་མགུལ་ལམ་སྤྱི་གཙུག་ཏུ་རས་དྲི་མ་མེད་པ་ལ་གྲིལ་ནས་བཟུང་
བའི་ཡོན་ཏན་གྱིས༔ བྱོལ་སོང་ལ་སོགས་པ་དབུགས་དང་བྲལ་བའི་འདིའི་ཡི་གེ་གཅིག་གིས་དེ་ཙམ་ཞིག་
གྲོལ་བར་ངེས་སོ༔ ཁྱད་པར་འདི་ཉིད་དང་འཕྲད་པའི་སྐལ་ལྡན་ནི༔ རང་བཞིན་བྱས་པ་མེད་པར་སངས་རྒྱ་
བའོ༔ དེ་དག་བྱ་བ་བསྟན་པ་ཙམ་དང་ལྷན་ཅིག་གནས་པ་མ་ཡིན་ནོ༔ ཆོས་གསེར་གྱི་སྙིང་པོ་ཉི་མ་རབ་ཏུ་
སྣང་བར་བྱེད་པའི་གསང་ཆེན་ངེས་པའི་བཀའ་བཅུ་བདུན་དང་ལྷན་ཅིག་ཕྱེད་པ་ཡིན་ནོ༔ དེས་ནི་འདི་དག་
བསྟན་པའི་སྙིང་པོ་ཡིན་པར་ངེས་པའི་རྟགས་སོ༔ འདི་རང་གི་གླེགས་བམ་ནི་སྐུའི་བསྟན་པ་རྒྱས་པའི་དུས་
ན༔ རྡོ་རྗེ་གདན་གྱི་དཔག་ཚད་ལྔ་བརྒྱའི་སྟེང་གི་ནམ་མཁའ་ལ་མཁའ་འགྲོ་མ་རྣམས་ཀྱིས་བཟུང་ནས་
གནས་པས༔ གསུང་གི་དུས་ན་འདི་ཉིད་དང་ལྷན་ཅིག་ཏུ་གནས་སོ༔ ཐུགས་ཀྱི་དུས་ན་རབ་ཏུ་འཕྲོས་པ་དྲང་
སྲོང་གི་ཕུག་བྱ་བར་འགྱུར་རོ༔ རྡོ་རྗེ་དེ་ཉིད་ནི་སྐུའི་དུས་ན་ཨོ་རྒྱན་གྱི་ཡུལ་དུ་རྒྱ་མཚོ་ལན་ཚའི་རོ་དང་ལྡན་
292

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
པའི་གླིང་བྱ་བར་བཞུགས་ཤིང་༔ དེ་ཉིད་ལས་སྐབས་སུ་འོད་དང་༔ སྒྲ་དང་༔ དགེ་སློང་རྫུ་འཕྲུལ་དང་ལྡན་
པའི་སྤྲུལ་པ་གྲངས་མེད་པར་བྱེད་དོ༔ གསུང་གི་དུས་ན་རི་མ་ལ་ཡ་ལག་ན་རྡོ་རྗེའི་གནས་ན་གནོད་སྦྱིན་གྱི་
རྒྱལ་པོ་ཆེན་པོ་རྣམས་ཀྱིས་ཕྱག་བྱེད་དོ༔ དེ་ལས་ཀྱང་ཁྱད་པར་དུ་ཆོ་འཕྲུལ་གྱི་ཟླ་བ་ལ༔ སྤྲུལ་པའི་ཚོགས་
དཔག་ཏུ་མེད་པ་མངོན་པར་སྣང་བར་བྱེད༔ ཐུགས་རང་གི་དུས་ན་ནི་འདི་ཉིད་དང་ལྷན་ཅིག་གོ༔ སངས་
རྒྱས་ཀུན་གྱི་སྐུ་དེ་ཉིད་ནི༔ གསུང་གིས་འདུལ་བར་བསྟན་པའི་དུས་ན༔ འདི་དང་འདི་ན་ཡོད་ཀྱི་ངེས་པ་
མེད་དེ༔ འཛམ་བུའི་གླིང་ཀུན་ཏུ་འཁོར་བར་གནས་ཏེ༔ འདི་ཉིད་ལ་ལྷ་དང་མིའི་འདུ་བ་ཁྱད་པར་ཅན་
རྣམས༔ ཀུན་གྱིས་མཆོད་པའི་ཞིང་དུ་འགྱུར་ཞིང་སྐབས་སུ་བསྟན་པ་ལ་གནོད་པ་དག་བྱུང་བའི་ཚེ་སྐུ་ལས་
འོད་བྱུང་༔ ཞལ་ནས་ཧཱུྃ་བྱུང་༔ སྤྱན་ནས་ཡེ་ཤེས་ཀྱི་མེ་ཆུ་བྱུང་ཟེར་བའང་ཡོད་དོ། །བྱུང་ངོ་༔ ཐུགས་ཀྱིས་འདུལ་
བར་བསྟན་པའི་དུས་ན་ནི༔ སུམ་ཅུ་རྩ་གསུམ་པའི་ལྷ་རྣམས་ཀྱིས་གཞལ་མེད་ཁང་ལག་ན་རྡོ་རྗེ་ཁང་པ་
བརྩེགས་པ་ཞེས་བྱ་བའི་ཡང་སྟེང་ཁང་པ་ན༔ མཉམ་པའི་རང་བཞིན་དཔལ་ཆེན་པོ་བྱ་བས་ཕྱག་མཛད་ཅིང་
མདུན་གྱི་བལྟས་ཏེ་དམ་པར་མཛད་དོ༔ མཉམ་དུས་ཀྱི་ཟླ་བའི་ཡར་ངོའམ༔ མཉམ་པར་རང་གིས་དུས་ངེས་
པའི་དུས་ན་རབ་ཏུ་སྣང་བ་དང་༔ མཆོག་ཏུ་ངོ་མཚར་བའི་གཏམ་རྒྱུད་འབྱུང་བར་བྱེད་པ་དང་༔ ཟླ་བ་ཉ་གང་
བ་དང་༔ ཟད་པའི་དུས་ན༔ ཉི་མ་དང་ཟླ་བ་གཟས་ཟིན་པར་བྱེད་པའམ་ ས་གཡོ་བ་ལ་སོགས་པའི་ཆོ་
འཕྲུལ་རྣམ་པར་སྤྲུལ་པར་བྱེད་དོ༔ སྐུའི་བསྟན་པའི་དུས་ན་འདི་ཉིད་དང་ལྷན་ཅིག་གོ༔ དེ་ཡང་སྐུས་འདུལ་
བའི་བསྟན་པ་ལ་གནས་པའི་ཚེ་ན༔ འདི་ཉིད་ཀྱིས་བྱིན་གྱིས་རླབས་ཀྱིས་སངས་རྒྱས་ཀྱི་སྐུ་དངོས་དང་༔ དེ་
ཉིད་ཀྱི་སྤྲུལ་པ་དང་༔ ཡང་སྤྲུལ་རྣམས་དང་ལྷན་ཅིག་ཏུ་གནས་ཤིང་༔ དེ་དག་གིས་ཞལ་གྱི་དལ་དངོས་སུ་
སྤྱོད་པའོ༔ འདིའི་དུས་འགྲོ་བ་རྣམས་ཀྱིས་ལུས་ཀྱི་སྡིག་པ་རང་བཞིན་གྱི་འདགས་པས་ན་འབད་པ་ཆེར་བྱ་
དགོས་པ་མ་ཡིན་ནོ༔ གསུང་གིས་འདུལ་བར་བསྟན་པའི་དུས་ནི༔ འདི་ཉིད་ཀྱི་བསྟན་པའི་རྩལ་གསུང་གི་
ཡི་གེའི་བྱིན་གྱིས་རླབས་ཀྱི་བཀའ་བརྒྱུད་དང་ལུང་བརྒྱུད་མན་ངག་གིས་ཡིད་ཆེས་ཤིང་༔ འདི་དག་ཉན་
འཆད་ལ་གཏན་ཚིགས་སུ་བྱེད་པའོ༔ འདིའི་དུས་སུ་ན་འགྲོ་བའི་ངག་སྡིག་པ་རང་བཞིན་གྱིས་དག་པར་བྱེད་
དོ༔ ཐུགས་ཀྱི་དུས་ན་རྡོ་ རྗེ་དེ་ཉིད་བྱིན་གྱིས་བརླབས་ལས༔ རང་གི་སེམས་ཉིད་མཐོང་བ་དང་༔ ཏིང་ངེ་
འཛིན་གྱིས་གསད་གསོ་བ་ལ་སོགས་པ་གང་ཡང་འགྲུབ་པའོ༔ དེ་ཡང་སྐུའི་དུས་ན་བྲིས་སྐུ་བྲིས་པ་དང་
ལུགས་སུ་བླུགས་པ་རྣམས་ལ་བསྙེན་བཀུར་བ་དང་༔ མཆོད་པ་དང་༔ བསྟོད་པ་ལ་སོགས་པས་མངོན་པར་
293

བི་མ་སྙིང་ཐིག
སངས་རྒྱའོ༔ འདིའི་དུས་ན་སྤྱོད་པའི་གནས་མཆོག་ཏུ་གཅེས་སོ༔ གསུང་གི་དུས་ན་བཟླས་བརྗོད་ལ་སོགས་
པ་ལ་བརྟེན་པའོ༔ འདིའི་དུས་ན་ལྟ་བའི་མན་ངག་གཅེས་སོ༔ ཐུགས་ཀྱི་དུས་ན་ཏིང་ངེ་འཛིན་མཆོག་ཏུ་
གཙོའོ༔ སྒོམ་པ་གཅེས་པའོ༔ དེ་ཡང་སྐུ་ཡིས་འདུལ་བའི་བསྟན་པ་ནི་ཚེ་ལོ་དཔག་ཏུ་མེད་པ་ནས༔ སྟོངས་
པའི་དུས་ཚུན་ཆོད་ལ ལོ་ལྔ་སྟོང་ལྔ་བརྒྱ་ཕྲག་གསུམ་དུ་གནས་སོ༔ དེ་ནས་སངས་རྒྱས་ཀྱི་སྐུ་ཞེས་དངོས་
སུ་བྱོན་པའི་མིང་མེད་དོ༔ དེ་ནས་ཚེ་ལོ་བདུན་ཅུ་པ་ལ་ཐུག་པ་ལ༔ གསུང་གི་བསྟན་པ་ལོ་ལྔ་བརྒྱ་ལྔ་སྟོང་
ཕྲག་གཉིས་སུ་གནས་པའོ༔ དེ་ནས་ཚེ་ལོ་བཅུ་བ་ལ་ཐུག་པ་ལ༔ ཐུགས་ཀྱི་དགོངས་པ་བརྒྱ་ཕྲག་གཅིག་ཏུ་
གནས་པའོ༔ སྔགས་བཟླས་ནུས་པ་མི་འབྱུང་བྲག་ཆ་འདྲའོ༔ དེ་ཡང་སྐུའི་དུས་ན་ཏིང་ངེ་འཛིན་བསྒོམས་
ཀྱང་སེམས་འགས་སྡུག་བསྔལ་འགྱུར༔ གསུང་གི་དུས་ན་ཏིང་ངེ་འཛིན་ཡིད་སྨོན་ཉིད་ལ༔ སྐུ་ལ་དམིགས་
པ་ཙམ༔ ཐུགས་ཀྱི་དུས་ན་སྔགས་བཟླས་ནུས་པ་མི་འབྱུང་བྲག་ཆ་འདྲའོ༔ དེ་དག་ནི་བསྟན་པ་དངོས་ཏེ་
གླིང་གཞན་ན་ཡོད་པ་མ་ཡིན་ནོ༔ འཛམ་བུའི་གླིང་ན་གནས་པས༔ འདི་ནི་གླིང་ཀུན་ལས་ཁྱད་པར་དུ་
འཕགས་ཏེ་ལས་ཁྱད་པར་ཅན་བསགས་པའི་ས་ཞེས་བྱའོ༔ དེ་དག་ནི་འོག་ཏུ་བསྟན་པའི་ཙབས་བཙས་སུ་
ཟེར་བའང་འདུག གསུམ་པོ་དེ༔ འགྲོ་བ་གཅིག་གི་ལག་ཏུ་འདུས་ནས༔ དེ་ཡང་ཟག་བཅས་མི་སྣང་བར་མངོན་
པར་རྫོགས་པར་སངས་རྒྱའོ༔ དེ་ནས་ལོ་ཉེར་ལྔ་ན་གསུམ་པོ་དེ་དག་གཞན་དུ་འཕར་ནས༔ བསྟན་པ་
གཞན་གྱིས་རྩབས་བྱེད་པར་འགྱུར་རོ༔ གཟུགས་བརྙན་གྱི་བསྟན་པ་ནི༔ སངས་རྒྱས་ཀྱི་སྐུ་ཞི་བ་དང་ཁྲོ་བོ་
རུ་སྣང་བ་དང་༔ གང་ལ་གང་མོས་སུ་བྱུང་བའོ༔ གསུང་གིས་མདོ་སྡེ་འདུལ་བ་མངོན་པ་གསུམ༔ གང་གིས་
གང་གྲོལ་དུ་བྱུང་བའོ༔ ཐུགས་ཀྱིས་ཏིང་ངེ་འཛིན་དང་སྒོམ་པ་དང་བསམ་གཏན་གསུམ་ལ་གང་ལ་གང་མོས་
སུ་བྱུང་བའོ༔ དེ་དག་ཀྱང་སངས་རྒྱས་དགོངས་པས་བརྒྱུད་པ་ནི༔ འདས་མ་འོངས་ད་ལྟའི་སྐུ་གསུང་ཐུགས་
ཀྱི་བྱེ་བྲག་དང་༔ ཡོན་ཏན་དང་འཕྲིན་ལས་རྣམ་པར་སྣང་བ་ཡིན་ནོ༔ འདི་དག་དོན་གྱིས་བྱིན་རླབས་ཀྱི་
བརྒྱུད་པའོ༔ དེ་ཡང་སངས་རྒྱས་ཀྱི་སྐུའི་དགོངས་པ་མི་གཡོ་བ་དང་༔ གསུང་གི་དགོངས་པ་སྒྲ་ཚིག་དང་
བྲལ་བ་དང་༔ ཐུགས་ཀྱི་དགོངས་པ་དམིགས་པ་མི་མངའ་བ་དང་༔ དེ་ཡང་སྔོན་བྱུང་གི་དུས་ན༔ སངས་
རྒྱས་ཐམས་ཅད་སྐུ་མི་ཟད་པ་རྒྱན་གྱི་འཁོར་ལོ་དུས་གསུམ་དུ་གསལ་འགྲིབ་མེད་པས༔ འགྲོ་བ་རྣམས་
ཀྱིས་ཆོས་ཐམས་ཅད་རང་བཞིན་འོད་གསལ་དུ་རྟོགས་པ་དང་༔ གསུང་མི་ཟད་པ་དུས་གསུམ་དུ་བར་
མཚམས་མེད་ པས ཆོས་ཐམས་ཅད་མངོན་པར་འདུ་མི་བྱེད་པར་རྟོགས༔ ཐུགས་མི་ཟད་པ་རྒྱན་གྱི་
294

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
འཁོར་ལོ་དུས་གསུམ་རྒྱུན་ཆད་མེད་པས༔ འགྲོ་བ་རྣམས་ཀྱིས་ཆོས་ཐམས་ཅད་ཐུན་མཚམས་མེད་པར་
རྟོགས་པ་ནི་སྟོན་པ་དང་། འཁོར་གྱི་རང་བཞིན་རྣམ་དག་གི་གོ་བ་ཡིན་ནོ༔ དེ་ཡང་སྤྲུལ་པའི་སྐུ་དགོངས་པ་
མི་མཛད་པར་སྣ་ཚོགས་སུ་སྣང་བས་ཚིག་ལ་མཁས་པར་འགྱུར་རོ༔ ལོངས་སྐུའི་དགོངས་པ་སྣ་ཚོགས་སུ་མི་
དམིགས་པར་གོ་བས༔ འགྲོ་བས་སངས་རྒྱས་ཀྱི་མན་ངག་རྣམས་ལ་མཁས་པར་འགྱུར་བ་དང་༔ ཆོས་སྐུའི་
དགོངས་པ་མ་སྤུངས་ཡོངས་རྫོགས་སུ་གོ་བས༔ བླ་མའི་མན་ངག་གི་བརྒྱུད་པ་ལ་མཁས་པར་འགྱུར་རོ
རྗེས་འཇུག་གི་དུས་ན༔ སངས་རྒྱས་ཀྱི་སྐུའི་དགོངས་པའི་བརྒྱུད་པ་མེད་ན༔ ཐ་མལ་པའི་ལུས་འཁོར་བ་
ལས་མི་གྲོལ་ལོ༔ གསུང་གི་དགོངས་པའི་བརྒྱུད་པ་མེད་ན་ངག་འཁོར་བ་ལས་མི་གྲོལ༔ ཐུགས་ཀྱི་དགོངས་
པའི་བརྒྱུད་པ་མེད་ན་ཡིད་འཁོར་བ་ལས་མི་གྲོལ་ལོ༔ དེ་ཡང་སངས་རྒྱས་ཐམས་ཅད་ཀྱི་སྐུ་གསུང་ཐུགས་
ཀྱི་བརྒྱུད་པ༔ སྐུ་དངོས་སུ་བརྒྱུད་པ་དེ་སུ་ལ་བརྒྱུད་ཅིང་བབས་ན༔ གོང་གི་ཆོས་སྐུ་ལས་ལོངས་སྐུ་བྱོན་ཏེ
དེ་ཉིད་ལས་སྤྲུལ་པའི་སྐུ་རྡོ་རྗེ་འཆང་ཞེས་བྱ་བ་དེ༔ ལོངས་སྐུའི་སྣང་ཆ་ལས༔ རང་བཞིན་ཤུགས་ཀྱི་ཐུགས་
རྗེ་རང་གཡོས་པས༔ འཛད་པ་མེད་པ་ཉིད་བཞུགས་པ་ལས་ཡེ་ཤེས་ཀྱི་རླུང་གིས་འབྱུང་བ་ཉིད་དུ་ཕུལ་བས༔
དེ་ལས་འཕན་པའི་ཡེ་ཤེས་སུ་སློངས་པའི་རླུང་གིས་བསྐྱོད་ནས་འཁོར་འདས་གཉིས་སུ་བྱུང་སྟེ༔ དེ་ལ་
འཁོར་བ་དེ་གདུལ་བའི་འདུལ་བྱེད་དུ་ཐབས་པའི་རང་བཞིན་དུ་དམིགས༔ འཁོར་བ་དེ་གྲོལ་པའི་ཤེས་རབ་
མར་དམིགས་ནས༔ དེ་གཉིས་འདུས་པ་ལས་རྒྱུའི་རྐྱེན་གྱིས་འཁོར་བ་ཉེ་བར་མཚོན་ནོ༔ དམིགས་པ་ཡུལ་
བཅད་པས༔ བདག་པོའི་རྐྱེན་གྱིས་མཐའ་བསྡུསཿ དེ་མ་ཐག་པའི་རྐྱེན་གྱི་འཁོར་བ་སྨིན་པར་བྱས་པ་ལས
འབྱུང་བ་བཞིའི་སྣོད་དངོས་འཛིན་ཞེས་བྱ་བ་གཅིག་ཤར་བ་ཙམ་ལས༔ གདུལ་བྱའི་སེམས་ཅན་འབྱུང་བ་
དངོས་པོར་མེད་པ་ལས༔ འབྱུང་བ་ས་བོན་གྱི་ཆ་ལས༔ ཐོག་མ་གཟུགས་མེད་པའི་ཁམས་ཞེས་བྱ་བ་ལས༔
སེམས་སྟོང་ཉིད་ཀྱི་བག་ལ་ཉལ་ལངས༔ ནམ་མཁའ་མཐའ་ཡས་སྐྱེ་མཆེད་དུ་བྱུང་༔ དེ་ཉིད་ཙམ་དུའང་མ་
དམིགས་པ་ལས་གཅིག་ཀྱང་མེད་པའི་སྐྱེ་མཆེད་དུ་བྱུང་སྟེ༔ ཡིད་མཆེད་པའི་རྣམ་པ་ལས་དབང་པོའི་ཡིད་
ཙམ་དུ་བྱུང་བའོ༔ དེ་ཡང་ཅུང་ཟད་ཙམ་རྣམ་པར་མི་རྟོག་པ་ལས༔ ཅུང་ཟད་ཙམ་དུའང་མི་མཛད་མི་འཛིན་
པ་ལས༔ ཅུང་ཟད་མེད་པའི་སྐྱེ་མཆེད་འབྱུང་བའོ༔ དེ་དག་རྣམས་ཀྱང་རྣམ་པར་ཤེས་པ་ཙམ་ལས་མ་
གཏོགས་པ་གཞན་ཕྱི་རོལ་གྱི་ཡུལ་མེད་པ་ལས༔ རྣམ་ཤེས་མཐའ་ཡས་པའི་སྐྱེ་མཆེད་དུ་བྱུང་བས༔ ཡིད་
དང་ཡིད་ཀྱི་དབང་པོ་རྟག་ཏུ་བྱུང་བའོ༔ དེ་ཡང་ནམ་མཁའ་ལྟར་སྟོང་པ་ཁ་དོག་གི་རྒྱ་ཙམ་དུ་བཟུང་བ་ལས༔
༡s5

བི་མ་སྙིང་ཐིག་
དབང་པོ་ཡིད་ཅན་དུ་སྨིན་པར་བྱས༔ དེས་གསལ་བ་རིགས་ལ་ཆེད་དུ་བྱེད་པ་ལསཿ གཟུགས་ཀྱི་ཁམས་ཀྱི་
བྱེ་བྲག་ཏུ་བྱུང་སྟེ༔ འབྱུང་བ་རྡོས་བཅས་ཀྱི་ལུས་སུ་ནི་མེད་ལ༔ སྣང་བྱེད་འོད་ཀྱི་ལུས་སུ་ཆུའི་ཟླ་བ་ལྟར་དུ་
དག་ཏུའང་འདུག བྱུང་ངོ་༔ དེ་ལས་ཁྱད་པར་གྱི་ལུས་མངོན་པར་འདུ་བྱེད་པ་ལས༔ འདོད་པ་ཡིད་ཀྱི་སྦྱོར་བ་
དང་༔ རྣམ་པ་གཟུགས་ཀྱི་སྦྱོར་བ་གཉིས་སུ་འདུས་པ་ལས༔ འདོད་པའི་ཁམས་སུ་སྨིན་པ་ནི༔ འདིའི་དུས་
ན་ལྷ་དང་མིའི་བྱེ་བྲག་ཏུ་དབྱེར་མི་ཕྱེད་པར་བྱུང་སྟེ༔ སྤྲུལ་པའི་སྐུ་གདུལ་བྱའི་བསྐལ་པ་དང་པོ་ལ༔ དགའ་
ལྡན་བརྩེགས་པ་ཞེས་བྱ་བ༔ དེར་སྐྱེས་པའི་འགྲོ་བ་དེ་དག་ཀྱང་ཚེ་ལོ་དཔག་ཏུ་མེད་པ་ཐུབ་པའི་དུས་ན༔
འབྱུང་བ་བཞི་དངོས་སུ་ནི་མེད༔ དེ་ཉིད་དམིགས་པའི་རྟེན་ལས༔ གདུལ་བྱའི་སེམས་ནི་བེམས་པོའི་འབྱུང་
བ་ལས༔ རང་བཞིན་གྱི་འདོད་པ་གཡོས་པས༔ འབྱུང་བ་བག་ལ་ཉལ་བ་ལངས༔ མེ་བག་ལ་ཉལ་བའི་བདེ་
བ་སྐྱེས༔ རླུང་བག་ལ་ཉལ་བ་ལངས་པའི་བདེ་བ་འདོད་པ་གཡོས་པས༔ འབྱུང་བ་བག་ལ་ཉལ་གྱི་རང་དྲོད་
དང༌༔ གཤེར་བ་གཉིས་སུ་འཛོམ་པ་ལས༔ འབྱུང་བའི་དྭངས་མ་འོད་ཀྱི་རང་བཞིན་རིན་པོ་ཆེའི་ཤིང་གི་
ཟིལ་བ་ལྟ་བུ་ལས༔ ལྷའི་བུ་ཉི་མ་རབ་ཏུ་སྣང་བྱེད་དང་༔ ཟླ་བ་དྲི་མ་མེད་པ་གཉིས་སུ་རྫུས་ནས་སྐྱེས་ཏེ་
གཟུགས་དང་དབང་པོ་དང་བཅས་པ་ལ་འབྱུང་བ་དངོས་སུ་ནི་མེད་དོ༔ གདུལ་བྱའི་སེམས་ཅན་དེ་དག་
འདུལ་བའི་འདུལ་བྱེད་དུ༔ སྤྲུལ་པའི་སྐུ་དེ་གཟིགས་སྟངས་གསུམ་དང་བཅས་པ་ནི༔ ཡུལ་དགའ་ལྡན་
བརྩེགས་པ་ལ༔ སྣང་བ་འདུལ་བྱེད་ཀྱི་སྤྱན་གྱིས་གཟིགས་པས༔ སྔོན་གྱི་སེམས་བསྐྱེད་པའི་སྨོན་ལམ་རྗེས་
སུ་དྲན༔ སྐྱེ་གནས་མེ་ཏོག་པདྨ་སྟོང་དང་ལྡན་པ་ལ རྣམ་པ་ཐམས་ཅད་མཁྱེན་པའི་སྤྱན་གྱིས་གཟིགས་པས༔
སྔོན་གྱི་ཕ་དང་མའི་འདུན་པ་རྣམ་པར་དག་པའི་སྨོན་ལམ་གྱི་མཐུ་རྗེས་སུ་དྲན་ནོ༔ གདུལ་བྱ་ལྷའི་བུ་གཉིས་
ལ༔ འགྲོ་བ་འདུལ་བའི་སྤྱན་གྱིས་གཟིགས་པསཿ སྔོན་གྱི་གནས་དང་རང་གི་སྟོན་པའི་སྨོན་ལམ་གྱི་མཐུ་
རྗེས་སུ་དྲན་ནོ༔ པདྨ་ཆུའི་སྙིང་པོའི་གཤེར་ལ༔ འབྱུང་བ་མེའི་དྲོད་ཀྱིས་བཟུང་ནས༔ སྟོན་པ་རྡོ་རྗེ་འཆང་
ཉིད་མེ་ཏོག་པདྨ་ཁ་སྟོང་དང་ལྡན་པའི་སྦུབས་ན་ཡར་ལ༔ བྱིས་པ་ལོ་བརྒྱད་པ་རབ་ཏུ་མཛེས་པ༔ ཁ་དོག་
དཀར་བ༔ རང་བཞིན་འོད་འབར་བ༔ ཉོན་མོངས་པའི་དྲི་མེད་པའི་རྟགས་སུ་ཁ་དོག་དཀར་ཞིང་འོད་དང་
ལྡན་པར་སྤྲུལ་ནས་བྱོན་ནོ༔ དེའི་ཚེ་འཁོར་ནི་པདྨ་འདབ་མ་རེ་རེའི་སྟེང་ན༔ སངས་རྒྱས་ཉིད་ཀྱི་རྒྱུ་བདག་
དང་མཐུན་པ་རེ་རེ་བྱོན་ཏེ༔ སྟོང་ཕྲག་གཅིག་དང་སྟོང་པ་ཉིད་དང་སྟོང་རྩ་གཅིག་བྱོན་པ་ནི༔ བསྐལ་པ་འདི་
ཉིད་ལ་སངས་རྒྱས་སྟོང་རྩ་གཅིག༔ ཁྱད་པར་ལས་ཀྱི་སྟོན་པ་དང་སྟོང་རྩ་གཉིས་འབྱུང་བའི་སྔ་ལྟས་སོ༔
296

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
དེའི་བསྟན་པ་ན་ཡིད་དམ་སེམས་ཀྱི་གདུང་བ་བཅད་པའི་ཕྱིར༔ རང་བཞིན་རྫོགས་པ་ཆེན་པོ་ཤོ་ལོ་ཀ་
འབུམ་ཕྲག་དྲུག་ཅུ་རྩ་བཞི་འབྱུང་བའི་སྔ་ལྟས་སོ༔ ནམ་མཁའ་ལ་འོད་ཀྱི་སྐར་མ་འབུམ་ཕྲག་དྲུག་ཅུ་རྩ་བཞི་
རུ་བྱུང་༔ དེའི་ཚེ་བསྟན་པ་ཐམས་ཅད་ཀྱི་ཡང་བཅུད་འདུས་པ༔ སྙིང་པོ་གསང་བའི་རྒྱུད་རྣམས་དེ་དག་ལས་
བསྡུས་པའི་རྟགས་སུ་སྐར་མའི་ཚོགས་དེ་དག་གི་ནང་ནས༔ འོད་ལྔའི་ཐིགས་པ་རབ་ཏུ་གསལ་བ་ཡང་ཞུན་
བཅུ་བདུན་དུ་བྱུང་ངོ་༔ སངས་རྒྱས་ཐམས་ཅད་ཀྱི་གསུང་གི་སྤྲུལ་པ་བསྟན་པའི་འཕེལ་དང་བཅས་པ་འབྱུང་
བ་ནི༔ ཆོས་ཐམས་ཅད་ཀྱི་ཡང་སྙིང་བསྡུས་པའི་རྟགས་སུ་བྱུང་བས་སོ༔ དེ་ལྟ་བུའི་ཡོན་ཏན་ཐམས་ཅད་
མངོན་པར་འབྱུང་བའི་གནས་ཁྱད་པར་ཅན་དེ་ན༔ བསོད་ནམས་ལས་ཀྱི་ཁྱད་པར་ལས་བྱུང་བའི༔ རང་
བཞིན་གྱི་ཡོན་ཏན་ནམ་འདོད་པ་ཙམ༔ ནང་བཅུད་སྣ་ཚོགས་འབྱུང་བའི་འདོད་འཇོའི་བ་དང་༔ བཞོན་པ་
འབྱུང་བའི་ཡོན་ཏན་གྱི་ཅང་ཤེས་ཀྱི་རྟ་གང་མནོ་བརཿ མ་འོངས་པར་ཡིད་ཀྱིས་ཕྱིན་པར་བྱེད་པ་དང་༔
ཟས་སུ་ནི་དགའ་བ་དང་བདེ་བ་ཟའོ༔ སྣང་བ་འོད་ཀྱི་ཁྲུས་ཀྱི་རྫིང་བུ༔ བསམས་པ་ཙམ་གྱིས་ལུས་ཀྱི་དྲི་མ་
དག་པར་བྱེད་པ་དང་༔ འདིའི་དུས་ན་ཉི་མ་དང་ཟླ་བའི་སྣང་བ་མེད་ཅིང་༔ ལུས་ལ་རང་འོད་དང་བཅས་པའོ༔
འདིའི་དུས་ན་ཚེ་ལོ་དཔག་ཏུ་མེད་པ་ཐུབ༔ དེ་ཡང་ལོ་སྟོང་སྟོང་རེ་རེ་བྲི་ནས་ཚེ་ལོ་ཡང་ཐུང་དུ་ཡོང་༔ བསོད་
ནམས་ཀྱང་རིམ་གྱིས་བྲི་ནས་ཉོན་མོངས་པའི་བག་ཆགས་ཀྱིས་སྐྱེས་ཏེ༔ འདིའི་དུས་ན་སྟོན་པ་སངས་རྒྱས་
བཅོམ་ལྡན་འདས༔ ཁྱད་པར་ཡོན་ཏན་སུམ་ཅུ་རྩ་གཉིས་དང་ལྡན་པ༔ གཉིས་མེད་རྫོགས་པའི་སྐུར་བྱུང་
བའོ༔ དེ་ནས་གོང་མའི་ཡུལ་གྱི་ཡོན་ཏན་ལ་སོགས་པ་ཡང་ནུབ་སྟེ༔ འགྲོ་བ་དེ་དག་མང་དུ་འཕེལ་ནས༔
གདུལ་བྱའི་སེམས་ཅན་དཔག་ཏུ་མེད་པར་བྱུང་སྟེ༔ ཚེ་ལོ་ཡང་བྱེ་བ་གཅིག་ཐུབ་པར་བྲིའོ༔ འགྲོ་བ་དང་
སྟོན་པ་ཉིད་ཀྱང་སྒོ་ང་ལས་སྐྱེས་པའི་གཟུགས་ཅན༔ དེ་ཡང་འབྱུང་བ་ལྔ་སྒོ་ང་ཁ་དོག་ལྔ་དང་ལྡན་པ༔ རབ་
ཏུ་ཡིད་དུ་འོང་བ་ཉིད་ལ༔ 
སྟོན་པ་རྣམ་པར་ཐམས་ཅད་མཁྱེན་པའི་ཡོན་ཏན་ཡེ་ཤེས་ཀྱི་སྤྱན་དང་ལྡན་པ་
དེས༔ ལྟ་ སྟངས་གསུམ་མཛད་དེ༔ ཉིད་ལས་འབྱུང་བའི་རང་སྒྲ་འདོད་པ་གཡོས་ཏེ༔ མེ་སྒྲ་བརླབ་པ་དང་ཆུ་
སྒྲོ་གཤང་བ་དང་༔ ས་སྒྲ་སྡིག་པ་དང་༔ རླུང་སྒྲ་འཆགས་པ་དང་༔ ནམ་མཁའི་སྒྲ་གསེང་བ་དང་༔ འབྱུང་བ་
ལྔའི་སྙིགས་མ་འདུས་པ་ལས༔ འབྱུང་བ་གྲང་བར་གྱུར་ཏེ༔ ཕའི་རྒྱུ་ལྟ་བུ་བྱས་པས་ནི༔ ལུས་ལ་བདེ་བ་
བསྐྱེད༔ འབྱུང་བ་ལྔའི་དྭངས་མ་འདུས་པས༔ ཚ་བར་སོང་ནས་མའི་རྐྱེན་བྱས་པས༔ སྒོ་ལྔ་ལས་ལུས་འཐོན་
པའི་ཚུལ་དུ་བྱས༔ དེ་ལྟར་འབྱུང་བ་ཚ་གྲང་གི་རྒྱུ་རྐྱེན་འཛོམ་པ་ལསཿ འགྲོ་བ་རྣམས་ཀྱི་ལུས་དང་༔ སྟོན་
297

བི་མ་སྙིང་ཐིག
པའི་སྐུ་དབང་པོ་རང་གསལ་བ་དང་༔ སྣང་བའི་ཡན་ལག་རྣམས་སུ་རྫོགས་པར་བྱས་སོ༔ ཀུན་ཀྱང་ལོ་བཅུ་
དྲུག་ལོན་པ་ཙམ༔ དབང་པོ་གསལ་ཞིང་རབ་ཏུ་གཞོན་ཤ་ཆགས་པ༔ འོད་འདོམ་གང་གིས་སོ་སོའི་ལུས་
བརྒྱན་པ༔ ལུས་ནི་མར་མེའི་གྲིབ་མ་ལྟར་ཟང་ཐལ་དུ་སྣང་བ༔ ཁྱད་པར་མཆོག་གི་ཡོན་ཏན་དཔག་ཏུ་མེད་
པའི་འགྲོ་བ་རྣམས་ཀྱི་འདུལ་བྱེད་ནི༔ དྲུག་པ་རྡོ་རྗེ་འཆང་ཆེན་པོ་ཉིད་བྱོན་ནོ༔ འདིའི་དུས་ན་ཁྱད་པར་དུ་
ཤེས་རབ་ཀྱི་བསྟན་པ་འདུལ་བ༔ མཁའ་འགྲོ་མ་ཡིད་བཟུང་རྡོ་རྗེ་མ་ལ་སོགས་པའི་འཁོར་རྡོ་རྗེ་རིགས་ཀྱི་
མཁའ་འགྲོ་མ་སྐུ་མདོག་དཀར་མོ་འབའ་ཞིག་ལ་ཁྲི་ཕྲག་གསུམ༔ སེར་མོ་རིན་པོ་ཆེའི་རིགས་ཀྱི་ཡོན་ཏན་
གྱི་རྣལ་འབྱོར་མ་ལ་ཁྲི་ཕྲག་གསུམ་དང་༔ དམར་མོ་པདྨའི་རིགས་ཀྱི་གསུང་གི་རྣལ་འབྱོར་མ་ལ་ཁྲི་ཕྲག་
བཞི༔ ལྗང་ཁུ་ལས་ཀྱི་རིགས་ཀྱི་འཕྲིན་ལས་ཀྱི་རྣལ་འབྱོར་མ་ལ་ཁྲི་ཕྲག་ལྔ་དང་༔ མཐིང་ཁ་ནག་མོ་བདེ་
གཤེགས་རིགས་ཀྱི་ཐུགས་ཀྱི་རྣལ་འབྱོར་མ་ལ་ཁྲི་ཕྲག་ལྔ་དང་༔ འབུམ་ཕྲག་གཉིས་འདུས་པ་ནི༔ བསྟན་པ་
འདི་ཉིད་ལ་དལ་དམ་པའི་ཆོས་འདི་ལ་བརྟེན་ནས༔ བུད་མེད་ཀྱི་གཟུགས་བསྟན་པ་ལ་དབང་བ༔ སངས་རྒྱ་
བ་དེ་ཙམ་ཞིག་འབྱུང་བའི་སྔ་ལྟས་སོ༔ ནམ་མཁའ་ཆེ་ལས་ཀྱང་༔ དེའི་ཕྱིར་ན་དེ་ལ་སྐྱེས་པ་བུད་མེད་ཅེས་
བྱའོ༔ ཡུལ་ནི་འཇིག་རྟེན་མི་མཇེད་ཅེས་བྱ་སྟེ༔ འདིའི་དུས་ན་གླིང་བཞིའི་མི་རྒྱལ་ཆེན་རིགས་བཞིའི་ལྷ་
ལས་མཆེད་ནས༔ གཟུགས་དང་ལོངས་སྤྱོད་ལྡན་པ་ལ༔ འབྱུང་བའི་ལུས་རྡོས་པ་ལས་གྲུབ་པར་བྱུང་ངོ་༔
འདོད་པའི་ཁམས་ཀྱི་བྱེ་བྲག་ཡིན་པའི་ཕྱིར༔ ཟས་དང་སྐོམ་ཡང་དངོས་སུ་འདོད་པ་དག་བྱུང་ངོ་༔ འདིའི་
དུས་ན་ཟས་སུ་འབྱུང་བའི་དྭངས་མ་ས་ཟ་བ་དག་འབྱུང་སྟེ༔ སའི་དྭངས་མ་ས་ཞག་སྤྲིས་མ་ལྟ་བུ་ཆགས༔
བདུད་རྩིའི་རོ་ལྟ་བུ་ཟ་ཞིང་འདུག་གོ༔ ལ་ལ་ཆུའི་དྭངས་མ་པདྨའི་འབྲས་བུ༔ རྒྱ་མཚོའི་མེ་ཏོག་ལྟ་བུ་ལ་ཟ་
ཞིང་འདུག༔ ལ་ལ་མེའི་དྭངས་མ་སྐྱེ་ཤིང་གི་འབྲས་བུ་ལྟ་བུ་ལ་ཟ་ཞིང་འདུག༔ ལ་ལ་རླུང་གི་དྭངས་མ་ག་
བུར་གྱི་སྙིང་པོ་ལྟ་བུ་ལ་ཟ་ཞིང་འདུག༔ གོས་ནི་འདིའི་དུས་ན་འབྱུང་བ་སོ་སོའི་སྟོབས་དངོས་སུ་གྲུབ་པ་ལས༔
ཐམས་ཅད་ཤིང་གི་ནགས་ལོ་འབྲས་དང་ལྡན་པར་གྱུར་ཏེ༔ རླུང་གིས་ལུས་ལ་གྲང་བས༔ གོས་ཤིང་ལོ་ལྡེབ་
མོ་གྱོན༔ ཕོ་མོའི་དབང་པོའི་སྒོ་ནི་མ་དོད༔ ལས་ཀྱི་དབང་གིས་བསགས་པ་གྲངས་ཉུང་བའི་ཕྱིར༔ ཆ་མ་
དོད་པར་གནས་པ་ལས༔ དེ་ནས་ཉོན་མོངས་པ་བག་ལ་ཉལ་རིམ་གྱིས་ལངས་པ་ནི༔ བསགས་པ་ལས་ཀྱི་
རྣམ་སྨིན་གྲངས་མངས་པ་ལས༔ ལོ་ཡང་བརྒྱ་བརྒྱ་ལོན་ཅིང་ལོ་རེ་བྲི་ནས༔ བསོད་ནམས་ཀྱང་རིམ་གྱིས་བྲི་
ལུས་ཀྱི་ཁ་དོག་དང་གཟི་མདངས་ཀྱང་བྲི་ནསཿ ཚེ་ལོ་ཡང་འབུམ་ལ་ཐུག༔ འགྲོ་བ་ལས་ཀྱི་རླུང་གིས་བཏེག་
298

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
་་་--- - -ས
ནས་འདོམ་གང་གིས་ས་ལ་མ་རེག་པར་འགྲོ་ཞིང་༔ ནམ་མཁའ་ལ་འཁོད་ཅིང་འདུག་གོ༔ འདིའི་དུས་ན་
ཉོན་མོངས་པ་ཉེ་བ་དང་རིང་བའི་བསགས་པ་ལས༔ འབྱུང་བ་ལྔའི་ས་བོན་ལངས་ཏེ༔ མེས་དྲོད་གཡོས་
པས་བཟུང་༔ ཆུས་བསྡུསཿ རླུང་གིས་བསྐྱོད༔ ནམ་མཁས་འདྲེས་པས༔ འབྱུང་བའི་དྲོད་དང་གཤེར་ལས་
ལུས་སུ་གྲུབ་སྟེ༔ འགྲོ་བ་ཐམས་ཅད་ཀྱང་དྲོད་གཤེར་ལས་སྐྱེས་པ་དེ་དག་ནི༔ ཁྲུ་བཅུ་དྲུག་ཐ་དད་པར་བྱུང་
ངོ་༔ དེ་ཡང་སའི་རླན་གྱིས་ཕའི་རྒྱུ་བྱས རླུང་གིས་དྲོད་སྐྱེད་པས་མའི་རྐྱེན་བྱས་ནས༔ དེ་ལྟར་དྲོད་གཤེར་
གྱི་རྒྱུ་རྐྱེན་འཛོམ་པ་ལས༔ འགྲོ་བའི་ལུས་དང་སྟོན་པའི་སྐུ་བྱུང་བའོ༔ དེའི་ཚེ་གདུལ་བྱའི་འཁོར་ནི༔ ཐབས་
ཀྱི་རྒྱུ་ལས་བསྐྱེད་པ༔ རང་བཞིན་གྱི་བྱང་ཆུབ་སེམས་དཔའ་འབུམ་ཕྲག་གཅིག ལམ་ལ་གནས་པ་ལ་
འབུམ་ཕྲག་གཅིག་དང་༔ སེམས་རྣམ་པར་སྦྱོང་བའི་རིགས་ལ་འབུམ་ཕྲག་གཅིག་དང་༔ སེམས་འདུལ་བ་
ལ་འབུམ་ཕྲག་གཅིག་དང་༔ ས་ལ་གནས་པ་རྣམས་ལ་འབུམ་ཕྲག་གཅིག་དང་༔ ཕྱིར་མི་ལྡོག་པའི་བྱང་ཆུབ་
སེམས་དཔའ་རྣམས་ལ་འབུམ་ཕྲག་གཅིག་སྟེ༔ འབུམ་ཕྲག་དྲུག་གི་གྲངས་བྱུང་བ་ནི༔ འདི་ལ་དམ་པའི་ཆོས་
འདིས་སྐྱེས་སངས་རྒྱས་ཐོབ་པཿ བསྟན་པ་འདི་ལ་དབང་བ་ཙམ་ཞིག་འབྱུང་བའི་སྔ་ལྟས་སོ༔ དྲོད་གཤེར་
ལས་བྱུང་བའི་སེམས་ཅན་དེ་དག་ནི༔ ལྗོན་ཤིང་ཟས་སུ་ཟ་སྟེ༔ མི་རེ་སྐྱེས་པ་དང་ཤིང་རེ་སྐྱེ་བ་ཡིན་ནོ༔
དེའི་འབྲས་བུ་ཟས་སུ་ཟ༔ པགས་པ་གོས་སུ་གྱོན༔ མི་དེ་ཤི་བ་དང་ཤིང་དེ་ཡང་སྐམ་པ་ཡིན་ནོ༔ འདིའི་དུས་
ན་འགྲོ་བ་འདི་དག་ལ་འོད་ཆགས་གང་བ་མི་བདུན་བདུན་གསལ་བ་ཡོད༔ དེ་ནས་ཀྱང་ཉོན་མོངས་པ་
བགས་ཀྱིས་ སྐྱེས༔ བསོད་ནམས་བགས་ ཀྱིས་ བྲི་ནས༔ ལོ་ཡང་དྲུག་བརྒྱ་ལ་རེ་རེ་ བྲི་ནསཿ ཚེ་ ལོ་ ཡང་
བརྒྱུད་ ཁྲི་ལ་ ཐུག་ སྟེ༔ སོ་ སོའི་ ལུས་ ཀྱི་འོད་རྣམས་ཀྱང་ ཡལ༔ མུན་ པར་ མ་ སོང་བར་ རང་ བཞིན་ གྱི་
བསོད་ནམས་ཀྱིས་ཉི་མ་བྱུང་བས་ཉིན་མོ་ཞེས་བྱ༔ དེའི་ཟླ་ལས་ཟླ་བའི་སྣང་བ་ཡང་བྱུང་བས་མཚན་མོ་
ཞེས་ཉིན་མཚན་དུ་བྱུང་བའོ༔ ཉོན་མོངས་བག་ལ་ཉལ་བ་ལངས་ནས༔ སྔོན་དུ་རྒྱུ་ལངས་པའི་སྟོབས་ཀྱིས༔
ཕྱི་ས་ཆུ་མེ་རླུང་གི་འབྱུང་བ་རྣམས་ཀྱང་མཚན་ཉིད་གསལ་བར་བྱུང་༔ འདོད་ཁམས་སུ་འདོད་ཆགས་ཀྱི་རང་
བཞིན་གྱི་རྒྱུ་ལངས༔ ཐོག་མར་བལྟས་པས་ཚིམ་པའི་འདོད་ཆགས་སྔོན་དུ་བྱུང་བས༔ གཅིག་ལ་གཅིག་
བལྟས་པ་དང་༔ དེ་ལ་དགའ་བ་དང་བདེ་བ་སྐྱེ་བ་བྱུང་༔ དེ་ནས་བགད་པས་ཚིག་པའི་འདོད་ཆགས་བྱུང་
བསཿ སྐད་ཆེ་བའི་གད་མོ་གཅིག་ལ་གཅིག་བལྟས་ཤིང་བགད་པསཿ དགའ་བ་བདེ་བ་ཉམས་སུ་མྱོང་བ་
བྱུང་༔ དེ་ནས་ལག་བརྐྱངས་ཀྱི་འདོད་ཆགས་བྱུང་སྟེ༔ གཅིག་ལ་གཅིག་ལག་པས་འཁྱུད་ཅིང་སྦར་འཛིངས་
299

བི་མ་སྙིང་ཐིག
དང་༔ འཆངས་པ་ལ་སོགས་པསཿ ལག་པ་འཇུས་པ་ཙམ་གྱིས་ཚིམ་པ་ལ་སོགས་པ་བྱུང་༔ དེ་ནས་རྩ་དང་ཆུ་
རྒྱུས་ཐམས་ཅད་གཡོས་པས༔ ཕོ་མོའི་དབང་པོའི་སྒོ་རྣམས་ཀྱང་དོད་ནསཿ འཁྱུད་ཅིང་དབང་པོའི་སྒོ་སྦྱོར་
བའི་འདོད་ཆགས་བྱུང་བསཿ འདོད་ཆགས་དངོས་སུ་སྤྱོད་པ་བྱུང་ངོ་༔ དེའི་གྲོགས་ཕྲག་དོག་སྐྱེས་པས༔
གཅིག་ལ་གཅིག་འདོད་ཆགས་སྤྱོད་པ་ལ་བལྟས་པས༔ ངོ་ཚ་བའི་སེམས་སྐྱེས་ནས༔ ཕས་སྐྱོར་ཚུས་སྐྱོར་
བས་ངོ་ཚའི་ཁང་པ་ཞེས་བྱ་བ་བྱུང་ངོ་༔ དེ་ནས་ནམ་མཁའ་ནས་བདུད་རྩིའི་ཆར་བབ་པས༔ དེ་ལ་འཇགས་
མ་རྒལ་བས་ཁྱིམ་ལ་སྔ་བ་འཇགས་ཁྱིམ་སྤྱིལ་བུ་ཞེས་བྱ་བ་བྱུང་ངོ་༔ གོང་གི་འབྱུང་བའི་དྲོད་དང་རླན་གྱི་རྒྱུ་
ལསཿ ཁུ་བ་དང་ཁྲག་ཏུ་སྨིན་ཏེ༔ དེ་ལྟར་ཕའི་རྒྱུ་རྐྱེན་གྱི་རང་བཞིན་འབྱུང་བ་བཞི་འདུས་པ་ནི༔ འདོད་
ཆགས་བཞི་ལས་འབྱུང་བ་བཞི་འདུས་པ་ནི༔ བལྟས་པ་ལས་འབྱུང་བ་ཆུའི་ནང་དུ་གཟུགས་བརྙན་གསལ་
བས་ཆུ༔ སེམས་བརླན་པས་ཆུ་རྫུས་སྐྱེས་ཆུར་སྨིན༔ རྒོད་པ་ལས་སྒྲ་གྲགས་པ་རླུང་༔ བྱང་སེམས་འཕེན་
བ
པའི་སྟོབས་ ཀྱང་ རླུང་ ༔ གཉིས་ ཀྱིས་ བསྐྱོད་པའི་སྦྱོར་བ་མངལ་སྐྱེས ལག་ བཅངས་འཛིན་པས༔ བྱང་
སེམས་ཀྱི་གཟུགས་འཛིན་པས་སའི་གཟུགས་སྒོ་ང་ལས་སྐྱེས༔ གཉིས་གཉིས་འཁྱུད་པས་དྲོད་ལས་སྐྱེས་
པས་འབྱུང་བ་མེ༔ བྱང་སེམས་བསྐྱེད་པས་དྲོད་རླན་ལས་འདུས་པས་རྨུ༔ དེ་ལྟར་དྲོད་ཀྱིས་ལུས་བསྐྱེད༔
རླན་གྱིས་སེམས་བཟུང་བས་ན༔ དྲོད་རླན་ལས་སྐྱེས་པའོ༔ དེ་ཡང་འདོད་ཆགས་བཞི་ནི༔ བལྟས་པས་ཚིམ་
པ་ལོ་བརྒྱའི་བར་ལ་བྱུང་༔ བགད་པ་ལོ་དྲུག་ཅུའི་བར་ལ་བྱུང་༔ ལག་བཅངས་ལྔ་བཅུའི་བར་ལ་བྱུང་༔ དེ་
དག་གི་འོག་ཏུ་གཉིས་གཉིས་འཁྱུད་པ་བྱུང་སྟེ༔ དེ་ཡང་འཁྱུད་པ་ལ་འདོད་ཆགས་བཞི་ཆར་ཚང་སྟེ༔ ཐོག་
མར་འདོད་ཆགས་གཡོ་བས་བལྟས་པས་ན་བལྟས་པ༔ དེ་རྒོད་ཅིང་འཛུམ་པས་ལན་གདབ་པ༔ དེ་ནས་
ལག་པ་འཇུ་བས་ན་ལག་བཅངས༔ དེ་ལྟར་འཛོམ་པ་ལས་དབང་པོའི་སྒོ་སྦྱོར་བས༔ འདོད་ཆགས་ཞེས་བྱའོ
དེ་ལྟར་འཁྱུད་པ་ལས་ཁྱེའུ་དང་བུ་མོའི་གཟུགས་སུ་བཙས་པའོ༔ དེ་ནས་ངན་སོང་གི་གནས་གསུམ་པོ་ཡང་
བྱུང་ངོ་༔ འདིའི་དུས་ན་འགྲོ་བ་ཡང་གོས་སུ་རས་བལ་དང་ཤིང་ཤུན་གྱོན་པ༔ ཟས་སུ་ནི་སའི་ཞག་ཟའོ༔
སྦྲང་རྩིའི་རོ་འདྲ་བ་ཞིག་བྱུང་སྟེ༔ དེ་ཟ་ཞིང་འདུག་པ་ལསཿ སྐྱེས་བུ་ལེ་ལོ་ཅན་གཅིག་གིས་ནང་མ་འགའ་
ཙམ་གྱིས་བླངས་ཏེ༔ ནམ་འདོད་པ་ན་ཁུང་བུ་དེར་ཟ་བ་དེ་མེད་པར༔ དེ་ཞག་དང་༔ ཟླ་བ་དང་༔ ལོ་ཙམ་
གྱིས་བླངས་ནས་བྱས་པས༔ གཞན་རྣམས་ཀྱིས་ཀྱང་༔ ཁོའི་དེ་འཐད་པར་འདུག་ཟེར་ནས་བླངས་པས༔ དེ་
ཡང་ལེ་ལོ་གསོག་འཇོག་གི་དབང་གིས༔ ལོ་ལྔ་ཙམ་ལོན་ནས་ནུབ་བོ༔ དེ་ནས་བར་དེར་མུ་གེའི་བསྐལ་པ་
300

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
ཟས་ཀྱིས་གདུངས་པ་བྱུང་ངོ་༔ དེ་ནས་ཡང་བསོད་ནམས་དང་ལས་ཀྱི་སྟོབས་ཀྱིས་འབྲས་ས་ལུ་བཟང་པོ་
གཅིག་སྐྱེས་ཏེ༔ དེ་ཡང་ནང་རྫས་ན་ནང་སྐྱེས༔ ནུབ་རྫས་ན་ནུབ་སྐྱེ་བ་གཅིག་བྱུང་༔ དེ་ཟ་ཞིང་འདུག་པ་ལས༔
ཡང་འདོད་པ་ཅན་གཅིག་གིས་འདི་ཚུན་ཆད་ང་དབང་བྱས་ཏེ༔ དེ་ནས་ཀུན་གྱིས་སོ་སོར་བགོས་བྱས་ཏེ་ང་
བདག་ཏུ་བཟུང་བས༔ དེ་ནས་ལོ་བཅུ་ན་སྔོན་གྱི་ལས་བཟང་བ་རྣམས་ཀྱི་བཟང་དུ་སྐྱེ༔ ངན་པ་རྣམས་ཀྱི་
ངན་དུ་སྐྱེས་པས༔ ངན་པའི་བདག་པོ་མ་འཚོ་ནས༔ བཟང་པོ་ལ་བརྐུས་པས༔ དེ་ཡང་ཕྲག་དོག་དང་ང་རྒྱལ་
གྱི་དབང་གིས་ནུབ་པོ༔ དེ་ལྟར་ན་སྟོན་པ་དང་༔ འགྲོ་བའི་ལུས་ཐམས་ཅད་མངལ་ནས་སྐྱེ་བར་བྱུང་བའོ༔
དེ་ནས་ཉོན་མོངས་པ་སྔོན་དུ་རྒྱུ་ལངས་པས༔ གཏི་མུག་གིས་ལས་དགེ་སྡིག་ངོ་མ་ཤེས་པར་བྱས༔ མི་དགེ་
བ་བཅུ་ཡང་མངོན་དུ་སྤྱད་དོ༔ འདོད་ཆགས་ཀྱིས་རང་བཞིན་ལ་ཞེན་པར་བྱས༔ ཞེ་སྡང་གིས་སྲོག་གཅོད་
པའི་རགས་པའི་ལས་སྣ་ཚོགས་བྱསཿ དེ་ལྟར་གསུམ་ལསཿ ལུས་དང་ངག་དང་ཡིད་ཀྱིས་མི་དགེ་སྣ་ཚོགས་
སྤྱད་པའི་དབང་གིས༔ ངན་སོང་གསུམ་གྱི་གནས་སུ་སྐྱེ་བའི་རྒྱུ་དང་༔ རྐྱེན་ཉེ་བར་ལེན་པ་བྱས་སོ༔ འདིའི་
དུས་ན་ཡུལ་གྱི་མིང་ནི་དགའ་ལྡན་བརྩེགས་པ་ཞེས་བྱའོ༔ རི་ལ་རྨོ་བ་དང་རྐོ་བའི་ལས༔ མཐུན་གཉིས་ཟུང་
དུ་བསྡེབས་ནས༔ ས་ཐང་ཞིང་དུ་རློག་པ་དག་བྱུང་༔ རི་ལ་ཁྱིམ་བྱས་ནས་འདུག་པ་དག་བྱུང་༔ ནས་ལ་
སོགས་འབྲུ་སྣ་ཚོགས་ལ་ལོངས་སྤྱོད་དོ༔ དེའི་ཚེ་ལྷའི་དབང་པོ་མཆོག་དགའ་ཙུག་ཕུད་ཅེས་བྱ་བ་དང་༔
ཡུམ་རབ་ཏུ་བརྩེ་བ་དང་ལྡན་མ་ཞེས་བྱ་བའི་ལྷུམས་སུ་ཞུགས་པའི་ཚུལ་བསྟན་ཏེ༔ སྟོན་པ་ཉིད་ཡུམ་དེའི་
མངལ་ནས་བསྐྱེད་དེ༔ བྱིས་པ་ལོ་བཅུ་པའི་ཚུལ་དུ་བྱོན་ནོ༔ གདུལ་བྱའི་སེམས་ཅན་སྐྱེ་བ་བཞི་ཀ་རོ་གཅིག་
ཏུ་གྱུར་པའི་མངལ་ནས་སྐྱེས་པའི་ལུས་སུ་བྱུང་བའོ༔ སྟོན་པའི་མཚན་ནི་གཞོན་ནུ་རོལ་པ་རྣམ་པར་རྩེ་བ་
ཞེས་བྱ་བར་གྲགས་སོ༔ ཉོན་མོངས་པའི་དབང་གིས་ཚེ་ལོ་ཡང་བྲི་ནས༔ ལྔ་བརྒྱ་ལོན་ཞིང་རེ་རེ་བྲི་བས༔
ཚེ་ལོ་ཡང་བདུན་ཁྲི་ལ་ཐུག་སྟེ༔ ཟས་དང་གོས་ལ་སོགས་པ་དངོས་སུ་སྤྱོད༔ རང་རྒྱུད་དུ་འཛིན་པ་དག་བྱུང་
ངོ་༔ དུས་དེའི་ཚེ་ལྷའི་ཡུལ་འདོད་པ་ཁམས་ཀྱི་བྱེ་བྲག སུམ་ཅུ་རྩ་གསུམ་གྱི་གནས་རྣམ་པར་རྒྱལ་བའི་
ཁང་བཟངས་ཞེས་བྱ་བ་ན༔ འགྲོ་བ་ལྷའི་དབང་པོ་བརྒྱ་བྱིན་ལ་སོགས་པའི་འདོད་པ་ན་སྤྱོད་པ་ལྷའི་བུ་
རྣམས་འདུལ་བའི་འདུལ་བྱེད་དུ༔ ཁང་བཟངས་དེའི་ལྷོ་ཕྱོགས་རྒྱང་གྲགས་གཅིག་ན༔ ཁྱད་པར་དུ་ཡིད་དུ་
འོང་བ་སྨན་འཚོ་བྱེད་གཞོན་ནུའི་སྡུམ་ར་ཞེས་བྱ་བར༔ སྨན་སྣ་ཚོགས་འཁྲུངས་པ་དེར༔ པདྨའི་སྡོང་པོ་ལ་
སྟོན་པ་ཉིད་བྱང་ཆུབ་སེམས་དཔའི་ལུས་སུ་སྤྲུལ་ནས༔ དྲུག་པ་རྡོ་རྗེ་འཆང་ཆེན་པོ་ཞེས་བྱ་བར་བྱོན་ཏེ
3ji

བི་མ་སྙིང་ཐིག་
དེའང་ཕྱི་འགྲོ་བ་རིགས་དྲུག་ལ་གཟིགས༔ ནང་ཐུབ་པ་དྲུག་ལ་གཟིགསཿ གསང་བ་ཕ་རོལ་ཏུ་ཕྱིན་པ་དྲུག་
ལ་གཟིགས་པས་ན༔ དྲུག་པ་རྡོ་རྗེ་འཆང་ཆེན་པོ་ཞེས་བྱའོ༔ ཡོན་བདག་ནི་ལྷའི་དབང་པོ་བརྒྱ་བྱིན་གྱིས་
མཛད་དོ༔ བརྒྱ་བྱིན་ལ་བཙུན་མོ་བཞི་ཡོད་དེ༔ ཤ་མཚམས་མ་ཞེས་བྱ་བ༔ ཤའི་མཚམས་ཐམས་ཅད་འོད་
འབྱུང་བ་ཞིག་ལ༔ ཡིད་བཞིན་གྱི་ནོར་བུ་བཅུ་གཉིས་ཡོད་དོ༔ ཟླ་མཚམས་མ་ཞེས་བྱ་བ་གཅིག་ལ༔ སྨིན་
མཚམས་ནས་ཉི་མ་དང་ཟླ་བའི་འོད་འབྱུང་བ་ཞིག་ལ༔ ཉི་ཟླའི་བུ་བདུན་ཡོད་པས༔ དེ་རྣམས་ཀྱིས་ལྷ་
རྣམས་ཀྱི་སྣང་བ་སྟོན་པར་བྱེད་དོ༔ ཤ་ཙི་ཀ་བྱ་བ་གཅིག་ལ༔ ནང་ལྷའི་རོལ་མོ་ལྔ་བརྒྱ་སྤྲུལ་པ་དང་ དེ་
བཞིན་དུ་ནུབ་ཀྱང་དེ་ཙམ་ཞིག་ཏུ་སྤྲུལ་པ་ཞིག་ལཿ དྲག་པོའི་བུ་བདུན་ཡོད་པ་ནི༔ ལྷའི་གཡུལ་རྣམས་
རྒྱལ་བར་བྱེད་དོ༔ བཙུན་མོ་ཡ་སྲིང་མ་བྱ་བ་གཅིག་ལ༔ ལྷའི་སིལ་སྙན་མི་འདྲ་བ་ལྔ་སྟོང་ལྔ་སྟོང་གི་ཆར་པ་
འབེབས་པ་ཞིག་ལ༔ སྟོབས་ལྡན་གྱི་བུ་དྲུག་ཡོད་པས༔ གླིང་བཞི་རི་རབ་རྣམས་སྲང་ལ་འཇལ་བའི་སྟོབས་
བྱེད་དོ༔ དེ་ལྟར་ན་སྲས་སུམ་ཅུ་རྩ་གཉིས་གླང་པོ་ཆེ་རབ་ཏུ་བརྟན་པ་ཞེས་བྱ་བ༔ མགོ་བོ་སུམ་ཅུ་རྩ་གཉིས་
གསེར་ལས་བྱུང་བ༔ གཡུའི་མགོ་དང་སུམ་ཅུ་རྩ་གསུམ་ཡོད་པ་ལ༔ སྲས་རྣམས་དང་བརྒྱ་བྱིན་དུ་བཅས་པ་
གནས་ཏེ༔ མགོ་རེ་རེའི་སྟེང་ན་ལྷའི་གཞལ་མེད་ཁང་རེ་རེ་ཡོད་པའི་ནང་ནསཿ ལྷའི་བུ་ལྔ་བརྒྱ་ལྔ་སྟོང་
འདུན་པར་བྱེད་དོ༔ དེ་ལ་ཞོན་ནས་འདོད་པ་ཁམས་ཀྱི་ལྷ་རྣམས་གནས་སུ་བསྐོར་ཞིང་ཆོས་ཉན་པ་དག་
ཡོད་དོ༔ འདི་རྣམས་ཀྱིས་ཡོན་བདག་མཛད་དོ༔ དཔེ་ལ་ལར༔ སྟོན་པ་ཉིད་ལས་མི་གཞན་པའི་འཁོར་འོད་སྲུངས་དང་
གསེར་ཐུབ་དང༌༔ ལོག་པར་དད་སེར་དང་༔ མར་མེ་མཛད༔ ཐམས་ཅད་སྐྱོབ༔ འཁོར་བ་འཇིག༔ ཤཱཀ་ཐུབ༔ བྱམས་པ་ཞེས་བྱ་
བ་ལ་སོགས་པ་དང་༔ ཞེས་པའང་ཡོད༔ འཁོར་ནི་སངས་རྒྱས་རབས་བདུན་པ་ཞེས་བྱ་བ་དང་༔ ཐུབ་པ་དྲུག་དང་༔
ལྷའི་དབང་པོ་སྲེད་མཐོང་དགའ་རབ་རྡོ་རྗེ་ཞེས་བྱ་བའི་བུ་ནོར་བཟང་ཞེས་བྱ་བ་དང་བདུན་གྱིས་བསྐོར་ཞིང་
ཆོས་ཉན་ཏོ༔ སྡུད་པ་པོ་ནི་ལྷའི་བུ་བེ་ཅོན་འཛིན་ཞེས་བྱ་བའི་མཛད་དོ༔ ཆོས་གདུང་བ་སེལ་བར་བྱེད་པའི་
ཆོས་དྲུག་ཅེས་བྱ་སྟེ༔ ཕ་རོལ་དུ་ཕྱིན་པ་དྲུག་ལ་འབད་པ་དང་བཅས་པ་དང་༔ འབད་པ་མེད་པ་གཉིས་ལ༔
སྦྱིན་པ་ལ་སོགས་ཏེ༔ ཕྱི་ཕ་རོལ་དུ་ཕྱིན་པ་བཅོ་བརྒྱད༔ ནང་དུ་ལུང་སྦགས་མ་བཅོ་བརྒྱད་ཀྱི་ཆོས་ཀྱི་འཁོར་
ལོ་བསྐོར༔ འབད་པ་མེད་པ་ལ༔ ཕྱི་བྱང་ཆུབ་སེམས་དཔའ་ཕྱག་ན་རྡོ་རྗེ་ལ་གཟིགས་པསཿ ཕྱག་ན་རྡོ་རྗེ་མེ་
ལྕེ་ཕྲེང་བའི་རྒྱུད་ལེའུ་དགུ་པ་དང་༔ ནང་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱག་ལ་གཟིགས་
པསཿ སྤྱན་རས་གཟིགས་སེང་གེ་སྒྲའི་ལེའུ་བཅུ་གསུམ་པ་དང་༔ གསང་བ་འཇམ་དཔལ་ལ་གཟིགས་པས༔
302

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
འཇམ་དཔལ་ཡེ་ཤེས་རྒྱན་གྱི་རྒྱུད་ལེའུ་བདུན་པ་དང་༔ ཁྱད་པར་གྱི་འཁོར་སངས་རྒྱས་རབས་བདུན་ལ་
གཟིགས་པས༔ ཡོངས་སུ་བཤད་པའི་རྒྱུད་ཆོས་ལེའུ་ལྔ་བཅུ་པ་དང་༔ ཐིག་ལེ་མཆོག་གི་རྒྱུད་ཡེ་ཤེས་ཀུན་ཏུ་
གསལ་བའི་རྒྱུད་ལེའུ་བཅུ་བདུན་པ་ལ་སོགས་པ་རྫོགས་པ་ཆེན་པོ་བྱ་བ་དང་བྲལ་བའི་རྒྱུད་རྣམས་གསུངས་
སོ༔ དུས་ཕུན་སུམ་ཚོགས་པ་ཚེ་ལོ་བདུན་ཁྲིའི་དུས་སོ༔ འབྲས་བུ་སྐུ་གསུམ་དུ་གྲོལ་བའི་རྟགས་སུ༔ འབྲས་
བུ་གསུམ་གྱི་སྨན་གསོལ་ལོ༔ དེར་དགུང་ལོ་བདུན་ཅུ་རྩ་ལྔ་བཞུགས་ནསཿ སྐྱ་རེངས་དང་པོ་ཤར་བའི་དུས་
སུ་ཡོངས་སུ་མྱ་ངན་ལས་འདའ་བའི་ཚུལ་བསྟན་ཏེ༔ ཉེ་བའི་འཁོར་ལྷའི་བུ་སྲེད་མཐོང་ཞེས་བྱ་བའི་ཕྱག་གི་
མཐིལ་དུ་འདས་རྗེས་དང་པོ་བབས་སོ༔ དེ་ནས་དེ་དག་གི་འོག་ཏུ་སེང་གེ་རྣམ་པར་རྩེ་བ་ཞེས་བྱ་བའི་ཏིང་ངེ་
འཛིན་ལ་ལོ་སྟོང་ཕྲག་བདུན་དུ་མི་གཡོ་བར་བཞུགས་སོ༔ དེ་ནས་ཡང་སེམས་ཅན་ལ་སླར་བརྩེ་བའི་ཐུགས་
གཡོས་ནས༔ ཉོན་མོངས་པ་དྲག་ཅིང་རྩུབ་པའི་གནས༔ རི་རབ་ཀྱི་བྱང་ཤར་གྱི་བང་རིམ་གྱི་སྟེང་ན་ལག་ན་
རྡོ་རྗེ་གསང་བ་ཆེན་པོ་རོལ་པ༔ སྤྲུལ་པའི་དུར་ཁྲོད་དཔག་ཏུ་མེད་པ༔ མཚན་མོ་མེ་རི་སྣ་ཚོགས་པ་འབར་བ༔
ཉིན་བཞིན་རླུང་ནག་ལ་སོགས་པ་དཔག་ཏུ་མེད་པ་འཚུབ་པ༔ དེའི་བྱང་ཕྱོགས་ན་གནོད་སྦྱིན་གྱི་རྫོང་ཡོད་པ༔
ལྷོ་ན་ཡིད་བཞིན་གྱི་སྡོང་པོ་ཞེས་བྱ་བ༔ ཤིང་ལོ་མ་འདབ་མ་སྣ་ཚོགས་སུ་རྒྱས་པ་ལཿ ཀླུའི་བུ་མོ་དཔག་ཏུ་
མེད་པ་གནས་པ༔ ཤར་ན་རླུང་ལྡན་གྱི་རྒྱ་མཚོ་བྱ་བ་ཡོད་པ༔ དེ་ན་ཀླུའི་རྒྱལ་པོ་རྣམས་ཁྲུས་བྱེད༔ དེའི་
དབུས་ན་གསང་ཆེན་རོལ་པའི་དུར་ཁྲོད་མེ་རི་འབར་བ་ཞེས་བྱ་བ༔ གནོད་སྦྱིན་གྱི་ཁང་པ་བརྩེགས་པ་
འཁོར་ལོ་ཅན་ཞེས་བྱ་བ་ན༔ གནོད་སྦྱིན་གྱི་རྒྱལ་པོ་རག་ཤ་སེང་གདོང་ཞེས་བྱ་བ༔ ཉིང་ལག་རྣམས་ལྕགས་
ཀྱུས་རྣམ་པར་བསྡམས་པ༔ མིག་ཉི་ཟླ་དང་འདྲ་བ༔ གདོང་སེང་གེའི་འགྲམ་པ་ལྟ་བུ་ལཿ སྤུ་གྲི་ངར་མ་ལྟ་
བུའི་མཆེ་བས་གཏམས་པ་གཅིག་དང་༔ དེའི་ཡུམ་འདོད་པའི་དབང་མོ་ཆེ་ཞེས་བྱ་བ༔ མཁའ་འགྲོ་མའི་
གཟུགས་ལ༔ གནོད་སྦྱིན་གྱི་འཁོར་འབུམ་ཕྲག་ཏུ་མས་བསྐོར་བ༔ དེ་གཉིས་འདུས་པའི་ལྷུམས་སུ་ཞུགས་
པའི་ཚུལ་བསྟན་ཏེ༔ དེ་ནས་ལྷུམས་ནས་འཐོན་པའི་དུས་ན་ཟླ་བ་བཅུ་གཅིག་དུས་གཅིག་ལ་ཤརཿ ས་ལན་
བདུན་དུ་གཡོས༔ ཕྱོགས་བཅུ་ནས་ཆོས་ཀྱི་རྔ་ཆེན་པོ་དང་དུང་གི་སྒྲ་གྲགས་སོ༔ སྟོན་པ་ཉིད་གཞོན་ནུ་
དཔའ་བོ་སྟོབས་དང་ལྡན་པ་ཞེས་བྱ་བ༔ མིའུ་ཐུང་བྱིས་པའི་ལུས་དང་འདྲ་བ༔ ཞལ་གསུམ་ནས་ཆོས་སྡེ་
སྣོད་གསུམ་སྒྲོག་པ༔ ཕྱག་དྲུག་གི་མཐིལ་ན་འགྲོ་བ་དྲུག་གི་གྲོང་ཁྱེར་གསལ་བར་འཛིན་པ༔ ཞབས་བཞིས་
བདུད་བཞི་མནན་པ་གཅིག་གི་ཆ་ལུགས་སུ་སྤྲུལ་ནས་བྱོན་ཏོ༔ གནས་དེ་ན་ཁྱད་པར་དུ་མཁའ་འགྲོ་མ་
33

བི་མ་སྙིང་ཐིག
འབུམ་ཕྲག་གྲངས་མེད་པ་གནས་པའོ༔ དེའི་ཚེ་འཁོར་ནི་བྱང་ཆུབ་སེམས་དཔའ་སྤྲིན་གྱི་ཤུགས་ཅན་བདུན་
ཞེས་བྱ་བ༔ གོང་གི་ཐུབ་པ་དྲུག་དང་༔ གོང་གི་ལྷའི་བུ་ནོར་བུ་བཟང་པོ་ཞེས་བྱ་བ་དང་༔ མཁའ་འགྲོ་མ་
མགོན་འབྱིན་མ་ཞེས་བྱ་བའི་ལྷུམས་ནས་འཐོན་པའི༔ གནོད་སྦྱིན་གྱི་བུ་ལེགས་སྤྱོད་བྱ་བ་དང་བདུན་ནི༔
མདུན་གྱི་ནམ་མཁའ་ལ་རང་བཞིན་གྱིས་འགྲོ་བའི་སྤྲིན་གྱི་ཕུང་པོ་འཁྲིགས་པའི་དབུས་ན༔ ལྟེ་བ་ཡན་ཆོད་
འཐོན་ཞིང་༔ ཐལ་མོ་སྦྱར་ནས་ཆོས་ཉན་ཏོ༔ སྡུད་པ་པོ་ནི་ཉིད་ཀྱི་ཤངས་ཀྱི་རླུང་སྒྲོམ་ནས་ལག་ན་རྡོ་རྗེ་
བཏོན་ནས་མཛད་དོ༔ ཡོན་བདག་ནི་མཁའ་འགྲོ་མ་ཁ་ནས་མེ་འབར་ཞིང་༔ མིག་ནས་མེ་འཕྲོས་པས་
སྲིན་པོ་པུརྣའི་གཡུལ་ཟློག་པར་བྱེད་པ༔ པུན་ཉེ་བར་ཞི་བ་ཞེས་བྱ་བ་དང་༔ མཁའ་འགྲོ་མ་ལྷ་ཚངས་པའི་བུ་
མགྲིན་པ་དུང་གཡས་སུ་འཁྱིལ་བ་ལས་བྱུང་བ༔ གདོང་མ་ཧེ་རུ་ཡོད་པ༔ ལུས་ལ་རྨ་བྱའི་ཐུལ་པ་གྱོན་པ༔
ཚངས་པ་དུང་མགྲིན་ཅན་ཞེས་བྱ་བ་དང་༔ ཡང་ཚོགས་བདག་གི་བུ་མོ་ལུས་མི་ལ་གདོང་སེང་གེར་ཡོད་པ
རལ་པ་འབར་བ་རབ་ཏུ་བསྙིལ་བ༔ སེང་གེའི་གདོང་བ་ཅན་ཞེས་བྱ་བ་དང་༔ སྲེད་མེད་ཀྱི་བུའི་བུ་མོ་ལུས་
སེང་གེ་འགྱིང་བ་ལྟ་བུ་ལ མགྲིན་པ་དང་གདོང་རྨ་བྱར་བྱུང་༔ ལུས་ལ་ཆུ་སྲིན་གྱི་སློག་པ་གྱོན་པ༔ རྨ་
བྱའི་མགྲིན་པ་ཅན་ཞེས་བྱ་བ་དང་༔ ལག་བཟང་ཀྱི་བུ་མོ་ལུས་མི་ལ་གདོང་པ་མེ་ལོང་དུ་འདུག་པ༔ ལག་ན་
སྟག་གི་རྒྱལ་མཚན་གཉིས་བཟུང་བ༔ མེ་ལོང་གདོང་ཞེས་བྱ་བ་དང་༔ དྲང་སྲོང་འཕགས་འཛིན་གྱི་བུ༔ དྲང་
སྲོང་ཟླ་འོད་གཞོན་ནུ་ཞེས་བྱ་བ༔ རྐང་ལག་གི་སྦྱར་མོ་རངས་པ་ལ་ཁྱུང་གི་སྡེར་མོ་ཡོད་པ༔ གདོང་པ་དྲེད་
དུ་ཡོད་པ༔ རྣ་བ་ལ་ཟླ་བའི་འོད་འབྱུང་བ༔ ལུས་ལ་སྟག་ལྤགས་གྱོན་པ༔ ལག་ན་གདུགས་འཛིན་པ་དང་༔
དེ་རྣམས་ཀྱིས་ཡོན་བདག་མཛད་དོ༔ ཆོས་ནི་ཕྱི་བྱང་ཆུབ་སེམས་དཔའ་བྱམས་པ་འཇམ་དཔལ། ལ་གཟིགས་
ནས་གསང་སྔགས། ཕའི་རྒྱུད་རྣམས་གསུངས༔ ནང་ལག་ན་རྡོ་རྗེ་ལ་གཟིགས་ནས་གསང་སྔགས། མའི་རྒྱུད་
རྣམས་གསུངས༔ གསང་བ་ཁྲོ་བོ་བདུད་རྩི་འཁྱིལ་པ་ལ་གཟིགས་ནས༔ རིག་པ་རང་ཤར་གྱི་རྒྱུད་ལེའུ་
བརྒྱད་ཅུ་རྩ་དྲུག་པ་ལ་སོགས་རྣམས་གསུངས་སོ༔ དེར་ལོ་སྟོང་བཞུགས་ནས་མཁའ་འགྲོ་མ་རྣམས་ལ་ཆོས་
སྟོན་ཏོ༔ བསོད་ནམས་ལས་ཀྱི་སྟོབས་ཉམས་པས་ལོ་བཞི་བརྒྱ་ལ་རེ་རེ་བྲི་བས༔ ཚེ་ལོ་ཡང་དྲུག་ཁྲི་ལ་ཐུག་
གོ༔ དེར་ཡང་ཉི་མ་རི་རྩེ་ལ་ཤར་བའི་དུས་ན༔ སྟག་དང་སེང་གེ་རྣམ་པར་རོལ་པ་ཞེས་བྱ་བའི་རི་ལ་མྱ་ངན་
ལས་འདའ་ཚུལ་བསྟན་ཏོ༔ འདས་རྗེས་གཉིས་པ་གནོད་སྦྱིན་གྱི་བུ་ལེགས་སྤྱོད་ཀྱི་ཕྱག་གཡས་པའི་མཐིལ་
དུ་བབས་སོ༔ དེ་ནས་སེང་གེ་རྣམ་པར་འགྱིང་བ་ཞེས་བྱ་བའི་ཏིང་ངེ་འཛིན་ལ༔ ལོ་འབུམ་ཕྲག་གཅིག་ཏུ་
304

༡རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
སྙོམས་པར་བཞུགས་སོ༔ སློབ་དཔོན་དགའ་རབ་རྡོ་རྗེའི་སྙིང་པོ་གསང་བའི་རྒྱུད་ངེས་པ་རྣམས་ས་བརྒྱད་
པའི་བྱང་ཆུབ་སེམས་དཔའ་རྣམས་ལ་བསྟན་ནས༔ ལྷོ་ཕྱོགས་ཀྱི་ཤིང་དྲུང་གི་ཀླུའི་བུ་མོ་རྣམས་ཀྱི་མདུན་དུ་
བྱས་ཏེ༔ ཁྱུང་ནམ་མཁའ་ལ་ལྡིང་བའི་འགྲོས་ཀྱིས་མྱ་ངན་ལས་འདས་པའི་ཚུལ་བསྟན་ཏེ༔ སེང་གེ་རིན་པོ་
ཆེ་འབར་བའི་ཁྲི་རྐང་དང་བཅས་ནས་རྣམ་པར་དག་གོ༔ འདི་ཡན་ཆད་ཀྱིས་ལྷའི་ཡུལ་དུ་སྟོན་པ་བྱོན་ཚུལ་
བསྟན་ནས༔ ད་ནི་མིའི་ཡུལ་དུ་ཇི་ལྟར་བྱོན་ལུགས་ནི༔ སྟོན་པ་ཉིད་དེ་ནས་སེམས་ཅན་རྣམས་ལ་གཡོ་པ་
བྱང་ཆུབ་ཀྱི་སེམས་བསྐྱེད་ནས༔ ཏིང་ངེ་འཛིན་ལས་བཞེངས་ཏེ༔ ཚེ་ལོ་ཁྲི་པའི་དུས་ན༔ འཛམ་བུ་གླིང་གི་
ནུབ་ཕྱོགས་རྒྱ་མཚོའི་གླིང་ན༔ སྲིན་པོ་ཕུན་ཞེས་བྱ་བའི་ཡུལ་མཐའ་མ་རྣམས་གསེར་གྱི་འཁོར་ལོ་བརྩེགས་
པའི་བྲག་གིས་བསྐོར་བ༔ དེ་དག་གི་རྩེ་ལ་གསེར་བྱ་ལྡིང་ཞིང་འབབ་མཁས་པ་རྣམས་ཀྱིས་བསྐོར་ཞིང་
འཕུངས་པ༔ རིན་པོ་ཆེ་ལས་གྲུབ་པའི་སྲོག་ཆགས་རིགས་མི་འདྲ་བ་རྣམས་ཀྱིས་རབ་ཏུ་བརྩེ་བ་དང་ལྡན་པ༔
ཤར་ན་སྤྱན་རས་གཟིགས་འཁོར་དགྲ་བཅོམ་པ་སྟོང་ཕྲག་མང་པོས་བསྐོར་བ༔ ལྷོ་ན་ལྷ་མོ་སྒྲོལ་མ་ལྷ་མོ་
རབ་ཏུ་ལྡེམ་བག་དང་ལྡན་པ་དཔག་ཏུ་མེད་པས་བསྐོར་བ༔ ནུབ་ཀྱི་བྲག་གསེབ་ན་ལག་ན་རྡོ་རྗེ་གྲོགས་ལྔ་
བརྒྱ་དང་བཅས་པ༔ བྱང་ན་འཕགས་པ་འཇམ་དཔལ་ལ་སོགས་པ་འཁོར་བྱང་ཆུབ་སེམས་དཔའ་དཔག་ཏུ་
མེད་པས་བསྐོར་བ༔ དེ་དག་གི་དབུས་ན་སྲིན་པོ་རུ་ལུའི་སྒྲ་དང་ལྡན་པ་ཞེས་བྱ་བ༔ ཕྱོགས་བཞི་ན་གདུགས་
དང་རྒྱལ་མཚན་རབ་ཏུ་བསྒྲེང་བ་ན༔ སྲིན་པོ་རཀཱ་སེང་གདོང་ཞེས་བྱ་བ༔ པགས་པ་ལ་སྤུ་གྲིའི་ཚལ་འཕྲོ་བ༔
ལག་པ་ལྕགས་ཀྱུ་དྲིལ་བའི་རྣམ་པ་དང་འདྲ་བ༔ གདོང་སེང་གེ་ལ་མཆེ་བ་རལ་གྲིས་གཏམས་པ༔ ཡུམ་
སྲིན་མོ་ཤམ་ཤམ་ནག་མོ་ཞེས་བྱ་བ་ལ༔ སྟོན་པ་ཉིད་ལྷུམས་སུ་ཞུགས་ཏེ༔ དེ་ནས་འཐོན་པའི་ཚེ༔ བཅོམ་
ལྡན་འདས་ཁྲོས་པའི་རྒྱལ་པོ་ཞེས་བྱ་བ༔ སྤྱན་གསུམ་སྐལ་ལྡན་ལ་གཟིགས་པ༔ ཕྱག་གཉིས་འདབ་བཟང་
གི་བུ་འཛིན་པ༔ ཞབས་ཚོགས་བདག་གི་གདན་ལ་བཞུགས་པ་ཞིག་ཏུ་འཁྲུངས་པའི་ཚེ༔ ནམ་མཁའ་ལས་
ལྷའི་དབང་པོ་རྣམས་ཀྱིས་གདུགས་གསེར་གྱི་འཁོར་ལོས་སྤྲས་པའི་ཆར་
འོད་ལྔའི་སྣང་བ་ཤར་བ་དང་༔ 
ཕབ་ཅིང་༔ ལྷ་མོ་མཆོད་པའི་སྤྲིན་ཐོགས་པ་རྣམས་ཀྱིས་རབ་ཏུ་མཆོད་དེ༔ འཁོར་ནི་སྲིན་པོ་བྱེ་བ་གཅིག་
དང་གོང་མའི་འདུས་པ་རྣམས་སོ༔ འདིའི་དུས་སུ་སྡུད་པ་པོ་ནི་སྲིན་པོ་ལངྐའི་བདག་པོ་མགྲིན་བཅུ་ཞེས་བྱ་
བ༔ ལུས་གཅིག་ལ་མགྲིན་པ་བཅུ་པ༔ མགོ་བོ་རྒོད་དང་༔ ཀང་ཀ་དང་༔ ལིང་དུ་དང་༔ བྱ་རོག་དང་༔ སེང་
གེ་དང་༔ གླང་པོ་དང་༔ མ་ཧེ་དང་༔ ལྕེ་སྤྱང་དང་༔ སྟག་དང་༔ ཆུ་སྲིན་གྱི་མགོ་ཡོད་པ༔ ལག་པ་ཉི་ཤུ་ན་
305

བི་མ་སྙིང་ཐིག
གསེར་གྱི་མེ་ཏོག་འཐོར་བས་སྡུད་པ་པོ་བྱས་སོ༔ ཡོན་བདག་ནི་སྲིན་པོའི་བུ་མོ་ལག་ན་གནོད་སྦྱིན་གྱི་བུམ་
པ་ནོར་གྱིས་བཀང་བ་ཐོགས་པ་གཉིས་དང་༔ ལང་ཀའི་བདག་པོ་གསེར་གྱི་གདུགས་འཛིན་པ་བཞི་དང་༔
སྲིན་མོ་རལ་པ་སྙིགས་པ༔ སྟག་དང་སེང་གེ་ལ་ཞོན་པ༔ ལག་ན་བ་དན་འཕྱར་བ་བཞིས་ཡོན་བདག་བྱས་སོ༔
ཆོས་ཕུར་བུ་རྡོ་རྗེ་རྩེ་མོ་རྣམ་པར་བཀོད་པ་ལེའུ་དྲུག་ཅུ་པ་དང་༔ ཕུར་བུ་ཕུན་སུམ་ཚོགས་པ་ལེའུ་བཅོ་ལྔ་པ་
དང་༔ གཤིན་རྗེ་ལས་བརྒྱད་ཅུ་པའི་ལེའུ་བརྒྱད་ཅུ་པ་དང་༔ འཁྲུལ་འཁོར་ཉི་མ་གསང་བའི་ལེའུ་དྲུག་ཅུ་པ་
དང་༔ གཤིན་རྗེ་ལས་ཀྱི་སྐྱེ་བ་རྒྱུན་གཅོད་པའི་ལེའུ་སུམ་ཅུ་རྩ་བརྒྱད་པ་དང་༔ 
མ་མོ་ཀུན་ཏུ་བཟང་པོ་ས་ལ་
པ་ཏྲ་ལེའུ་ཉེར་ལྔ་པ་དང་༔ ནག་མོ་ཐུགས་གསང་བ་སྲིད་པའི་བེམས་ལེའུ་བཞི་བཅུ་རྩ་བརྒྱད་པ་དང་༔ སྲིན་
མོ་གསོད་བྱེད་ཀྱི་རྒྱུད་ལེའུ་ཉིས་བརྒྱ་སུམ་ཅུ་སོ་གཉིས་པ་དང་བཅུ་ནི༔ རིགས་པ་འདུལ་བ་ལ་དགོངས་པའོ༔
ལྷག་མ་ཤོ་ལོ་ཀ་སྟོང་ཕྲག་གཉིས་གསུང་པ་ནི༔ ཞིང་ཚུལ་མཉམ་པ་ལ་དགོངས་པའོ༔ དེ་དག་གི་དོན་ལོ་
སྟོང་ཕྲག་གཉིས་ཀྱི་བར་ལ་བྱས་ནས༔ དེ་ནས་དེའི་བྱང་ཤར་ན་སྟག་དང་སེང་གེ་རྣམ་པར་རོལ་པ་ཞེས་བྱ་
བའི་རི་ལ༔ གླང་པོ་ཆེ་སེར་པོ་རིན་པོ་ཆེས་སྤྲས་པ་ལ་ཞོན་ཏེ༔ རྐང་ལག་རྣམས་ནས་ནམ་མཁའ་ལྡིང་གི་བུ་
སྟོབས་དང་ལྡན་པ་བཞིས་བཏེག་ནས་མྱ་ངན་ལས་འདའ་བའི་ཚུལ་བསྟན་ཏོ༔ འདས་རྗེས་ནི་མ་གནང་ངོ་༔
དེའི་འོག་ཏུ་སེང་གེ་རྣམ་པ་ཞེས་བྱ་བའི་ཏིང་ངེ་འཛིན་ལ་ལོ་ལྔ་སྟོང་དུ་གནས་པའོ༔ དེ་ནས་བསོད་ནམས་ཀྱི་
སྟོབས་བགས་ཀྱིས་བྲི་ནས་ཚེ་ལོ་ལྔ་སྟོང་ཐུབ་པའི་དུས་ནི༔ དབུས་ཕྱོགས་འཛམ་བུའི་གླིང་གི་རྒྱན༔ བྱ་རྒོད་
སྤུངས་པའི་རི་ཟླུམ་ཞིང་འཕང་དང་སྲིད་དུ་མཉམ་པ༔ འཕགས་པ་ཉན་ཐོས་དང་༔ རང་སངས་རྒྱས་དང་༔
དགྲ་བཅོམ་པ་དང༌༔ ཡང་དག་པར་རྫོགས་པའི་སངས་རྒྱས་འབྱུང་བའི་གནསཿ རང་བཞིན་གྱི་ཡོན་ཏན་
དཔག་ཏུ་མེད་པ༔ ཕྱོགས་ཀུན་ནས་ཤིང་ལྗོན་པ་མང་པོས་བསྐོར་བ༔ དེ་ནས་བྱུང་ན་རྒྱང་གྲགས་གཅིག་ན
རྒྱལ་པོ་ཛ་བ་རི་ཞེས་བྱ་བའི་ཁབ༔ ལྷའི་ཁང་པ་རྣམ་པར་བརྩེགས་པ༔ ཕྱོགས་བཞི་ན་མཆོད་རྟེན་ཆེན་པོ་རེ་
ལ༔ ཤིང་ལྗོན་པ་ལོ་འདབ་རྣམས་ཀྱིས་སྤུས་པ་རེ་རེ་ལ༔ བྱ་ཡིད་དུ་འོང་བས་སྐད་སྙན་པོ་མང་པོ་སྐད་སྒྲོག་
པ༔ སངས་རྒྱས་ཀྱི་རྟེན་ཁྱད་པར་ཅན་མང་པོ་བཞུགས་པ་ན༔ རྒྱལ་པོ་སེང་གེ་བཟང་པོ་ཞེས་བྱ་བ༔ རྒྱལ་
པོའི་རིགས་ལ་སེམས་རྣམ་པར་དུལ་བ༔ ཡུམ་མཛེས་མ་འོད་ལྡན་མ་ཞེས་བྱ་བ༔ སོ་དུང་སོ་འཁོར་མར་ཡོད་
པ༔ སྨིན་མཚམས་ནས་འོད་འཕྲོ་བ༔ མཛེས་ཤིང་མཚན་རྫོགས་པའི་ལྷུམས་སུ༔ སྟོན་པ་སངས་རྒྱས་བཅོམ་
ལྡན་འདས་ཞུགས་ཏེ༔ ལྷུམས་ནས་ཐོན་པའི་ཚེ༔ ནམ་མཁའ་ནས་མཁའ་འགྲོ་མས་བདུད་རྩི་དང་མེ་ཏོག་
306

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
སིལ་མའི་ཆར་ཕབ་བོ༔ ལྷ་རྣམས་ཀྱིས་བཀྲ་ཤིས་ཚིགས་སུ་བཅད་པ་མང་པོ་བརྗོད་པ་དང་༔ སངས་རྒྱས་ཀྱི་
བསྟན་པ་ལ་དད་པའི་ལྷ་དང་༔ ཀླུ་དང་༔ གནོད་སྤྱིན་དང་༔ ནམ་མཁའ་ལྡིང་ལ་སོགས་པས་ཤིང་ལྗོན་པ་ལོ་
འདབ་རྒྱས་ཤིང་འབྲས་བུ་སྨིན་པའི་ཆར་ཕབ་བོ༔ ཀླུའི་རྒྱལ་པོ་རྣམས་ཀྱིས་གསེར་གྱི་མེ་ཏོག་རྣམ་པར་
མཛེས་པའི་གདུགས་སྤྲིན་ཕུང་འཐིབས་པ་ལྟ་བུ་རྣམ་པར་གཏིབས་སོ༔ དེ་ནས་ལོ་གསུམ་ལོན་པའི་ཚེ༔
ལུས་ཤེད་རྫོགས་ཤིང་བཟོ་དང་སྒྱུ་རྩལ་ཀུན་ལ་མཁས་པ་གཅིག་བྱུང་ངོ་༔ དེར་ལོ་ཉེར་ལྔ་ལོན་ཙ་ན༔ ཁབ་
དེའི་ནུབ་ཕྱོགས་ན༔ བསོད་ནམས་བསགས་པ་ལས་ཀྱི་མཆོད་རྟེན་ཞེས་བྱ་བའི་རྩར་སོང་སྟེ༔ ཉིད་ཀྱིས་
ཉིད་རབ་ཏུ་བྱུང་སྟེ༔ དབུ་སྐྲ་རང་གི་རལ་གྲིས་བཞར་ནས༔ ཁ་དོག་ངུར་སྨྲིག་གི་སྟོད་གཡོགས་དང་སྨད་
གཡོགས་གྱོན་ནོ༔ སྟོན་པའི་མཆན་དགྲ་བཅོམ་པ་གསེར་འོད་དམ་པ་ཞེས་བྱ་བར་གྲགས་སོ༔ འཁོར་ནི་
ཉན་ཐོས་རྫུ་འཕྲུལ་དང་ལྡན་པ་རྣམས་ཀྱིས་བསྐོར༔ སྡུད་པ་པོ་ནི་འཕགས་པ་ཀུན་དགའ་བོས་བྱས་སོ༔
ཡོན་བདག་ནི་རྒྱལ་པོ་ཛ་བ་རི་དང་༔ བྲམ་ཟེ་མོ་དཔུང་བཟང་ཞེས་བྱ་བས་བྱས་སོ༔ ཆོས་ནི་དམ་པའི་ཆོས་
འདུལ་བའི་ལུང་བམ་པོ་ལྔ་བརྒྱ་པ་དང་༔ དམ་ཆོས་ཤོ་ལོ་ཀ་སྟོང་ཕྲག་བདུན་བརྒྱ་པ་རྣམས་གསུངས་སོ༔
དེར་ལོ་བདུན་དུ་གདུལ་བྱ་ཉན་ཐོས་རྣམས་ཀྱི་གདུང་བ་བཅད་དོ༔ དེ་ནས་སྐྱེས་བུའི་ཚེ་ལོ་སྟོང་གི་དུས་ན༔
དེ་ནས་བྱང་གི་ཕྱོགས་ན༔ སོག་པོ་གཡུའི་སྨིན་མ་ཅན་གྱི་ཡུལ༔ ཆུའི་འོབས་ཀྱིས་བསྐོར་བ་དེ་དག་གི་ཁ་
ཁྱེར་ན་ཤིང་ལྗོན་པས་བསྐོར་བ༔ ཕྱོགས་བཞི་ན་ཆོས་ཀྱི་རྒྱལ་མཚན་ཆེན་པོ་བཞི་བསླང་བ༔ དེའི་དབུས་ན་
རང་བྱུང་མཆོག་གི་མཆོད་རྟེན་བདེ་བྱེད་བརྩེགས་པ་ཞེས་བྱ་བ༔ དེའི་གཡས་ན་བྱང་ཆུབ་ཀྱི་ཤིང་ལོ་མ་དང་
འབྲས་བུར་བཅས་པའི་འགྲམ་དུ༔ སྟོན་པའི་མཚན་རྩེ་བས་རོལ་པའི་བློ་གྲོས་ཞེས་བྱ་བར་གྲགས་སོ༔
འཁོར་ནི་ས་བརྒྱད་པའི་བྱང་ཆུབ་སེམས་དཔའ་གློག་གི་འོད་ཟེར་འབྱུང་བ་དང་༔ བློ་གྲོས་བཟང་པོ་ལ་སོགས་
པས་བསྐོར༔ སྡུད་པ་པོ་ནི་བྱང་ཆུབ་སེམས་དཔའ་ནམ་མཁའི་སྙིང་པོས་མཛད་དོ༔ ཡོན་བདག་ནི་སོག་པོ་
སེང་གེའི་གདོང་ཞེས་བྱ་བ་གདོང་སེང་གེ་ལ་སྨིན་མ་གཡུའི་སྨིན་མ་ཡོད་པ༔ 
ལག་ན་རྨ་བྱའི་རྒྱལ་མཚན་
ཐོགས་པ་དང་༔ ལྷའི་བུ་མོ་སྣང་བྱེད་མས་བྱས་སོ༔ ཆོས་ནི་ཀུན་བྱེད་རྒྱལ་པོ་ལེའུ་བདུན་ཅུ་རྩ་ལྔ་པ་དང་༔
དུར་ཁྲོད་ཁུ་བྱུག་རོལ་པ་ལེའུ་ལྔ་བཅུ་པ་དང་༔ སེམས་ལུང་ཆེན་མོ་ལེའུ་བཞི་བཅུ་རྩ་བརྒྱད་པ་དང་༔ ཀུན་ཏུ་
བཟང་པོ་ཆེ་བ་རང་ལ་གནས་པ་ལེའུ་བཅོ་ལྔ་པ་དང་༔ ནམ་མཁའ་ཆེ་ཁ་ས་མུན་ཏར་ལེའུ་ཉིས་བརྒྱ་ལྔ་བཅུ་
རྩེ་དགུ་པ་དང༌༔ ན
 ཆུབ་པ་རོལ་པ་ལེའུ་བརྒྱ་རྩ་བརྒྱད་པ་དང་༔ ཡེ་ཤེས་མཆོག་གི་རྒྱུད་ལེའུ་དྲུག་པ་ནི༔ བྱང་
307

བི་མ་སྙིང་ཐིག
ཆུབ་སེམས་དཔའ་སའི་སྙིང་པོ་ལ་དགོངས་པའོ༔ འཁོར་ལོ་གཅོད་པ་དང་༔ ཐིག་ལེ་ཕྲ་རྒྱུད་དང་༔ འབར་བ་
ཆེན་པོ་དང་༔ ནོར་བུ་བཀོད་པ་ལ་སོགས་པ་ནི་བྱང་ཆུབ་སེམས་དཔའ་བྱམས་པ་ལ་དགོངས་པའོ༔ དེར་ལོ་
བརྒྱ་དང་ཉི་ཤུའི་བར་ལ་བཞུགས་སོ༔ དེ་ནས་སླར་ཚེ་ལོ་ལྔ་བརྒྱའི་དུས་ན༔ ལྷོ་ཕྱོགས་བདེ་ལྡན་ཡིད་འདྲེས་
པའི་ཚལ་བྱ་རྒོད་སྤུངས་པའི་རི་ལ་སུམ་ཅུ་རྩ་གསུམ་གྱི་གནས་ནས༔ སངས་རྒྱས་མི་ཕམ་མགོན་པོ་ལ༔ སྐུ་
གསུང་ཐུགས་ཀྱི་བརྒྱུད་པ་དངོས་ཀྱིས་དབང་བསྐུར་ནས༔ ནམ་མཁའ་ལ་གླང་པོ་ཆེ་ཐལ་ཀར་གསེར་གྱི་
མཆེ་བ་དྲུག་དང་ལྡན་པ་ཞིག་ཏུ་སྤྲུལ་ནས༔ དེ་ཉིད་བྱ་རྒོད་སྤངས་པའི་རིའི་རྩེ་མོ་ལ་འོད་ཀྱི་ཕུང་པོ་ཞིག་ཏུ་
གྱུར༔ དེ་ནས་རྒས་པའི་སྡུག་བསྔལ་ལ་དགོངས་ནསཿ འོད་སྲུངས་བསྒྲེས་པོ་ཞེས་བྱ་བ་ཞིག་ཏུ་སྤྲུལ་ལོ༔
འཁོར་ནི་གོང་གི་ཐུབ་པ་དྲུག་དང་༔ བྲམ་ཟེའི་བུ་མགོན་སེམས་བྱམས་པ་དང་བདུན༔ དགྲ་བཅོམ་པའི་
གཟུགས་སུ་སྤྲུལ་ཞིང་ཆོས་ཉན་ཏོ༔ སྡུད་པ་པོ་ནི་ཤཱ་རིའི་བུ་སྐར་མ་འོད་བཟང་པོས་མཛད་དོ༔ ཡོན་བདག་
ནི་ཟམ་ཟེ་མཚན་བཟང་པོ་བྱ་བ༔ ལུས་ལ་དར་དཀར་པོའི་ལའུ་གྱོན་པ༔ ལག་ན་ཁྱུང་དང་ཁྲ་ཐོགས་པ་དང་༔
དགེ་སློང་མ་པདྨའི་སྤྱན་ཞེས་བྱ་བ༔ མིག་པདྨ་རྒྱས་པ་འདྲ་བ་ཡོན་བདག་བྱས་སོ༔ ཆོས་ནི་འཕགས་པ་འོད་
སྲུངས་པ་ལ་དགོངས་ཏེ༔ མདོ་སྡེ་ཤོ་ལོ་ཀ་འབུམ་ཕྲག་ཉེར་ལྔ་གསུངས༔ ཤཱ་རིའི་བུ་ལ་དགོངས་ཏེ༔ ཨ་ཏི་
བཀོད་པ་ཆེན་པོ་འབུམ་ཕྲག་དྲུག་ཅུ་པ་གསུངས་ཏེ༔ དེར་ལོ་བདུན་ཅུ་རྩ་ལྔ་བཞུགས་ནསཿ ཆུ་བོ་ནེ་རཉྫ་
ནའི་འགྲམ་དུ་དཀའ་ཐུབ་ལོ་བདུན་མཛད༔ དེ་ནས་བྱ་རྒོད་སྤུངས་པའི་བྱང་ཤར་གྱི་མཚམས་ན༔ རྡོ་རྗེ་
གདན་དྲུང་བྱང་ཆུབ་ཀྱི་ཤིང་གནས་པ་ཞེས་བྱ་བ༔ བྱང་ཆུབ་ཀྱི་ཤིང་ལོ་མ་དང་འདབ་མ་དང་འབྲས་བུར་
བཅས་པ་ལ་སྐུའི་རྒྱབ་གཏད༔ རྡོ་རྗེའི་སྐྱིལ་ཀྲུང་དུ་བཞུགས༔ ཕྱག་མཉམ་པར་བཞག༔ སྤྱན་ཤངས་ཀྱི་རྩེ་
མོ་ལ་གཏད༔ ཞལ་ཤར་དུ་གཟིགས༔ སྲོད་ལ་དཔའ་བར་འགྲོ་བའི་ཏིང་ངེ་འཛིན་ལ་མཉམ་པར་བཞག་ནས༔
བདུད་དཔུང་དང་བཅས་པ་བཏུལ༔ ནམ་ཕྱེད་ན་རྡོ་རྗེ་ལྟ་བུའི་ཏིང་ངེ་འཛིན་ལ་མཉམ་པར་བཞག ཐོ་རངས་
སྐྱ་རེངས་དང་པོ་ཤར་བ་ལ༔ སྟོན་པ་ཉིད་མྱ་ངན་ལས་འདའ་བའི་ཚུལ་བསྟན་ཏེ༔ ནམ་ལངས་པ་ལ་ཟག་
བཅས་མི་སྣང་བར་ནམ་མཁའ་འོད་ཕུང་ལ་ལམ་ཕུང་སྟེ་གཤེགས་སོ༔ དེ་ནས་བྲམ་ཟེ་བརྒྱལ་ཞི་ས་ལ་
འགྱེལ་ཏེ་བརྒྱལ་སངས་པ་ན་གདུང་བའི་སྨྲེ་སྔགས་ཕྱུང་བ༔ ཀྱེ་མ་ཀྱི་ཧུད་ཀྱེ་མ༔ སྟོན་པ་རྡོ་རྗེའི་འོད་ནུབ་ན༔
འཇིག་རྟེན་མུན་པ་གང་གིས་སོལ༔ ཞེས་ལན་གསུམ་བརྗོད་པས༔ ནམ་མཁའ་འོད་ཕུང་གི་དཀྱིལ་ནས༔
ཕྱག་གཡས་པ་གསེར་གྱི་མདོག་ཅན་བརྐྱང་སྟེ༔ སྒྲ་ཆེན་པོ་རབ་ཏུ་འུར་འུར་དང་༔ ཆེམ་ཆེམ་དང་༔ ཐུག་ཐུག་
308

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
དང་༔ རབ་ཏུ་གསེང་བ་རྣམས་བྱུང་བ་དང་༔ ས་གཡོ་བ་ལ་སོགས་པ་རྣམས་ཀྱང་བྱུང་ངོ་༔ དེ་ནས་ལག་པའི་
མཐིལ་དུ༔ བདེ་བར་གཤེགས་པའི་གསུང་གི་སྤྲུལ་པ་བསྟན་པའི་བཙས་སམ་ས་བོན་བྱིན་བརླབས་ལས་4ལ་
བྱུང་བའི་ཡི་གེ་དང་༔ འདས་རྗེས་ཐ་མ་བབས་པས༔ དེ་ཉིད་ཀྱང་དགའ་རབ་རྡོ་རྗེ་ཞེས་བྱ་སྟེ༔ བུམ་པ་ཚད་
ལྡན་ནས་ཚད་ལྡན་དུ་བཀང་བ་ལྟར་གྱུར་ཏེ༔ སྟོན་པ་སངས་རྒྱས་བཅོམ་ལྡན་འདས་ཉིད་དང་དབྱེར་མི་ཕྱེད་
པར་གྱུར་ཏོ༔ དེ་ནས་ཚེ་ལོ་སུམ་བརྒྱ་པའི་དུས་ན༔ སླར་འཛམ་བུའི་གླིང་གི་དབུས་ན༔ རྡོ་རྗེ་གདན་ཞེས་བྱ་
བ༔ ཕྱོགས་ཀུན་ནས་རིན་པོ་ཆེའི་ལྗོན་ཤིང་མཛེས་པས་བསྐོར་བ༔ རང་བྱུང་གི་མཆོད་རྟེན་ཆེན་པོ༔ ནམ་
མཁའི་སྤྲིན་འཁྲིགས་པ་ལྟ་བུས་རྣམ་པར་གཏིབས་པ༔ ཟུར་རྣམས་ན་ཤིང་ལྗོན་པ་ཡོངས་སུ་རྒྱས་པ༔ སྒོ་
བཞིར་རིན་པོ་ཆེའི་ཁྲི་རྐང་བཞིས་བརྒྱན་པ་ན༔ མཁས་བཙུན་རྣམས་འབྱུང་བའི་གནས་དེ་ན༔ རིག་བྱེད་
མཐའ་དག་ལ་མཁས་པ་བྲམ་ཟེ་དགེ་བའི་ལེགས་ལྡན་ཞེས་བྱ་བ་དང་༔ མཁའ་འགྲོ་མ་དཔལ་བྱིན་ཞེས་བྱ་
བའི་བུར་སྐྱེས་ནས༔ སྟོན་པ་ཡབ་མངོན་རྫོགས་ཀྱི་རྒྱལ་པོ་ཞེས་བྱ་བར་སྤྲུལ་ནས་བྱོན༔ འཁོར་ནི་རིགས་
གསུམ་གྱི་མགོན་པོས་བསྐོར༔ སྡུད་པ་པོ་ནི་ལྷ་སྦྱིན་ལག་བཟང་གིས་བྱས༔ ཡོན་བདག་ནི་ཚོང་དཔོན་གྱི་བུ་
ནོར་བཟང་གིས་བྱས༔ ཆོས་ནི་ངེས་དོན་གྱི་བཀའ་ཤོ་ལོ་ཀ་སྟོང་ཕྲག་ལྔ་གསུངས༔ དེར་ལོ་ཉེར་ལྔ་བཞུགས་
ནས༔ གདུལ་བྱ་ལས་མ་དག་པ་རྣམས་ལ་དགོངས་པའི་ཕྱིར༔ སྐྱེ་རྒ་ན་འཆིའི་ཆུ་བོ་བཞིའི་ཚུལ་བསྟན་ནོ༔
དེ་ནས་ཚེ་ལོ་བརྒྱ་པའི་དུས་ན༔ རྒྱ་གར་གྱི་ཡུལ་སེར་སྐྱའི་གྲོང་ཁྱེར་ན༔ མགོན་མེད་ཟས་སྦྱིན་གྱི་ཀུན་
དགའ་ར་བ་ཞེས་བྱ་བ༔ ཟས་ཀྱི་ལོངས་སྤྱོད་རབ་ཏུ་ཆེ་བ༔ འོད་ཀྱི་བྱིན་བརླབས་འབྱུང་བ་ན༔ སྨད་འཚོང་
མའི་བུར་སྐུ་འཁྲུངས་ཏེ༔ ང་ནི་བསྟན་པའི་གཙོ་བོ་ཤཱཀྱ་ཐུབ་པའོ་ཞེས་བརྗོད་པས༔ ཤཱཀྱ་ཐུབ་པ་ཞེས་མཚན་
འཁོར་ནི་དགེ་སློང་ཕ་མ་དང་༔ དགེ་བསྙེན་ཕ་མ་གཉིས་རྣམས་ཀྱིས་བསྐོར༔ ཆོས་ནི་བདེན་པ་བཞིའི་ཆོས་
ཀྱི་འཁོར་ལོ་ལན་བཅུ་གཉིས་སུ་བསྐོར་རོ༔ དེ་ནས་གདུལ་བྱ་སེམས་ཅན་རྣམས་ལ་སྐུ་མི་སྣང་བ་མཛད་དེ༔
དེ་ལྟར་ཡང་དག་པར་རྫོགས་པའི་སངས་
སངས་རྒྱས་ཀྱི་སྐུའི་བསྟན་པ་ཡོངས་སུ་རྫོགས་པར་མཛད་དོ༔ 
རྒྱས་བཅོམ་ལྡན་འདས་རྡོ་རྗེ་འཆང་ཆེན་པོ་དེས༔ གདུལ་བྱ་བསམ་གྱིས་མི་ཁྱབ་པའི་དོན་དུ༔ འདུལ་བྱེད་
ཀྱི་སྐུ་ཡང་དེ་སྙེད་དུ་སྤྲུལ་པ་ནི༔ འཁོར་རྣམས་ཀྱི་ཕུང་པོ་ལྔ་དག་པར་བྱེད་པའི་དོན་དུ༔ ཕུན་སུམ་ཚོགས་པ་
ལྔ་དང་ལྡན་པ་ཉིད་ཡིན་ན༔ དེ་ཡང་སྟོན་པ་ཕུན་སུམ་ཚོགས་པ་རྡོ་རྗེ་འཆང་ཆེན་པོ་དེས༔ ཡུལ་དགའ་ལྡན་
བརྩེགས་པར༔ གནས་ཕུན་སུམ་ཚོགས་པ་མེ་ཏོག་པདྨའི་སྟེང་དུ༔ སྟོན་པ་ཁྱེའུ་སྣང་བ་བསམ་གྱིས་མི་ཁྱབ་
309

བི་མ་སྙིང་ཐིག
པས༔ འཁོར་སངས་རྒྱས་སྟོང་རྩ་གཉིས་ལཿ བསྟན་པ་རྒྱུད་ཐམས་ཅད་སྔ་བ༔ བསྟན་པ་ཀུན་གྱི་རྩ་པ་སྒྲ་
ཐལ་འགྱུར་གསུངས༔ རྒྱུད་ཀྱི་སྡུད་པ་པོ་ནི་ལྷའི་བུ་དགའ་བྱེད་དབང་ཕྱུག་གིས་མཛད༔ གྲོགས་ནི་ལྷའི་བུ་
ཉི་མ་རབ་ཏུ་སྣང་བྱེད་ལ་སོགས་པ༔ དུས་ཚེ་ལོ་དཔག་ཏུ་མེད་པའི་དུས་ནའོ༔ གཉིས་པ་གནས་མི་མཇེད་
འཇིག་རྟེན་དུ༔ སྟོན་པ་ཁྱེའུ་འོད་མི་འཁྲུགས་པ་འཁོར་མཁའ་འགྲོ་མ་འབུམ་ཕྲག་གཉིས༔ བསྟན་པ་སྐུ་
གསུང་ཐུགས་ཡོན་ཏན་ཕྲིན་ལས་ཀྱི་རྒྱུད་ལྔ༔ ཚུལ་ལམ་ཐབས་འབྱུང་བ་ཚ་གྲང་གི་རང་སྒྲ་ལས༔ ཁྱབ་
འཇུག་ཟུར་ཕུད་ལྔ་པའི་སྐད་ཀྱིས་གསུངསཿ དུས་ཚེ་ལོ་བྱེ་བ་གཅིག་ཐུབ་པའི་དུས་ནའོ༔ ཡང་གསུམ་པ་
གནས་དྲོད་གཤེར་འདུས་པ་འོད་ཀྱི་ཕུང་པོར༔ སྟོན་པ་འཇམ་དཔལ་འཇིགས་པ་སྐྱོབ་པ༔ འཁོར་བྱང་ཆུབ་
སེམས་དཔའ་འབུམ་ཕྲག་དྲུག༔ བསྟན་པ་འཁོར་བ་དོང་སྤྲུག་དང་༔ རྨ་བྱ་མཇིང་བསྣོལ་དང་༔ དཔལ་འབྱུང་
བཞི་ཟད་པའི་རྒྱུད༔ བར་སྣང་གི་ཁམས་སུ་བབས་ནས༔ རླུང་གི་སྒྲ་མར་ཤ་ཤུ་ལས་དྲངས་ཏེ༔ མཁའ་ལྡིང་
ཟུར་ཕུད་གསུམ་པའི་སྐད་ལ་བསྒྱུར་ཏེ་གསུངས་སོ༔ དུས་ཚེ་ལོ་འབུམ་པའི་དུས་ནའོ༔ ཡང་བཞི་པ་གནས་
འདོད་ཆགས་འབྱུང་བ་མངལ་དུ་སྣང་བརཿ སྟོན་པ་གཞོན་ནུ་རོལ་པ་རྣམ་པར་རྩེ་བ༔ འཁོར་གནོད་སྦྱིན་
དང་༔ བྲག་སྲིན་སྟོང་ཕྲག་ལྔ་ལ༔ བསྟན་པ་སེམས་སྡེའི་རྒྱུད་ལྔ་དང་༔ ཡན་ལག་གི་རྒྱུད་དྲུག་སྟེ་བཅུ་གཅིག་
གསུང་༔ དུས་ཚེ་ལོ་བརྒྱད་ཁྲིའི་དུས་ནའོ༔ ཡང་ལྔ་པ་གནས་སྨན་འཚོ་བྱེད་གཞོན་ནུའི་ལྡུམ་རར༔ སྟོན་པ་
དྲུག་པ་རྡོ་རྗེ་འཆང་གིས༔ འཁོར་སངས་རྒྱས་རབས་བདུན་ལཿ བསྟན་པ་ཕ་རོལ་དུ་ཕྱིན་པ་དྲུག་ལ་སོགས་
པ་དཔག་ཏུ་མེད་པ་གསུངས༔ དུས་ཚེ་ལོ་བདུན་ཁྲིའི་དུས་ནའོ༔ ཡང་དྲུག་པ་གནས་གསང་ཆེན་རོལ་པའི་
དུར་ཁྲོད་མེ་རི་འབར་བརཿ སྟོན་པ་གཞོན་ནུ་དཔའ་བོ་སྟོབས་ལྡན་ཆེན་པོས་འཁོར་བྱང་ཆུབ་སེམས་དཔའ་
སྤྲིན་གྱི་ཤུགས་ཅན་བདུན་ལ༔ ཆོས་ཕའི་རྒྱུད་དང་མའི་རྒྱུད་ལ་སོགས་པའི་རྒྱུད་སྡེ་དུ་མ་གསུངས་སོ༔ དུས་
ཚེ་ལོ་དྲུག་ཁྲིའི་དུས་ནའོ༔ ཡང་བདུན་པ་གནས་སྲིན་པོ་རུ་ལུའི་སྒྲ་དང་ལྡན་པར༔ སྟོན་པ་དྲང་སྲོང་ཁྲོས་
པའི་རྒྱལ་པོས༔ འཁོར་སྲིན་པོ་བྱེ་བ་གཅིག་ལཿ ཆོས་རགས་པ་འདུལ་བའི་རྒྱུད་བཅུ་ལ་སོགས་པ་བསྟན་ཏེ༔
དུས་ཚེ་ལོ་ཁྲི་བའི་དུས་ནའོ༔ ཡང་བརྒྱད་པ་གནས་བྱ་རྒོད་ཕུང་པོའི་རྒྱལ་པོའི་ཁབ་ཏུ༔ སྟོན་པ་དགྲ་བཅོམ་
པ་གསེར་འོད་དམ་པས༔ འཁོར་འཕགས་པ་ཉན་ཐོས་རྫུ་འཕྲུལ་དང་ལྡན་པ་དཔག་ཏུ་མེད་པ་ལ༔ ཆོས་
དམ་པའི་ཆོས་འདུལ་བ་ཁྲི་ཕྲག་དཔག་ཏུ་མེད་པ་གསུངས་སོ༔ དུས་ཚེ་ལོ་ལྔ་སྟོང་པའི་དུས་ནའོ༔ ཡང་དགུ་
པ་གནས་སོག་པོ་གཡུའི་སྨིན་མ་ཅན་བྱང་ཆུབ་ཀྱི་ཤིང་རྣམ་པར་རྒྱལ་བའི་ཁང་པར༔ སྟོན་པ་རྩེ་བས་རོལ་
310

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
པའི་བློ་གྲོས་ཀྱིས༔ འཁོར་ས་བརྒྱད་པའི་བྱང་ཆུབ་སེམས་དཔའ་རྣམས་ལ༔ ཆོས་འཕྲ་རྒྱུད་བདུན་ལ་སོགས་
པ་གསུངས་སོ༔ དུས་ཚེ་ལོ་སྟོང་པའི་དུས་ནའོ༔ ཡང་བཅུ་པ་གནས་སླར་བྱ་རྒོད་སྤུངས་པར༔ སྟོན་པ་འོད་
སྲུངས་བསྒྲེས་པོ༔ འཁོར་ཚེ་དང་ལྡན་པ་དགྲ་བཅོམ་པ་བདུན་ལ༔ དམ་པའི་ཆོས་མདོ་སྡེ་དང་༔ སྔགས་ཀྱི་
ཡ་དང་༔ ལུང་ཨ་ནུ་ཡོ་གའི་ཆོས་ཁྲི་ཕྲག་ཕྱེད་དང་བརྒྱད་ལ་སོགས་པ་གསུངས་སོ༔ དུས་ཚེ་ལོ་ལྔ་བརྒྱའི་
དུས་ནའོ༔ ཡང་བཅུ་གཅིག་པ་གནས་གདན་བྱང་ཆུབ་འབྱུང་བར༔ སྟོན་པ་ཡབ་མངོན་རྫོགས་རྒྱལ་པོས༔
འཁོར་རིགས་གསུམ་མགོན་པོ་ལ༔ ཆོས་ངེས་པའི་དོན་འབའ་ཞིག་ཏུ་གསུངས་སོ༔ དུས་ཚེ་ལོ་སུམ་བརྒྱ་
པའི་དུས་ནའོ༔ ཡང་བཅུ་གཉིས་པ་གནས་ཕུན་སུམ་ཚོགས་པ་མགོན་མེད་ཟས་སྦྱིན་གྱི་ཀུན་དགའ་ར་བར
སྟོན་པ་ཕུན་སུམ་ཚོགས་པ་ཤཱཀྱ་ཐུབ་པས༔ འཁོར་རྣམ་པ་བཞི་ལཿ ཆོས་ཕུན་སུམ་ཚོགས་པ་བདེན་པ་
བཞིའི་ཆོས་ཀྱི་འཁོར་ལོ་ལན་བཅུ་གཉིས་སུ་བསྐོར་ཏེ༔ དེ་ཡང་མི་རྟག་པ་དང་༔ སྡུག་བསྔལ་བ་དང་༔ སྟོང་
པ་དང་༔ བདག་མེད་པ་དང་༔ ཀུན་འབྱུང་དང་༔ རྒྱུ་རྐྱེན་གྱི་རྣམ་པ༔ ལམ༔ རིག་པ༔ འགོག་པ༔ ཞི་བ གྱ་
ནོམ་པ་སྟེ༔ བཅུ་གཉིས་སུ་བསྐོར་རོ༔ དུས་ཚེ་ལོ་བརྒྱ་པའི་དུས་ནའོ༔ དེ་ལྟར་གནས་བཅུ་གཉིས་སུ་བྱོན་
པས་ན༔ ཕུན་སུམ་ཚོགས་པ་ཆ་ལྔར་བསྟན་པས༔ བགྲངས་ན་ཆོས་ཀྱི་རྣམ་གྲངས་དྲུག་ཅུ་ཐེམ་པར་ཡོད་པ་
ནི༔ བསྐལ་པའི་ཡར་འཕེལ མར་འགྲིབ་དྲུག་ཅུ་དག་པར་བྱེད་པ་ལ་དགོངས་པའོ༔ དེ་ཡང་བསྟན་པའི་
གཙོ་བོའམ༔ བསྟན་པ་ངེས་པར་སྤྲུལ་པའི་སྐུ་གཅིག་ལ༔ ཆོས་ཀྱི་རྣམ་པ་དགུ་བཅུ་རྩ་དྲུག་ཚོགས་དགོས་སོ༔
དེ་དག་དང་ལྡན་པ་ནི་བདག་ཅེས་བྱའོ༔ གལ་ཏེ་མི་ལྡན་པའི༔ སངས་རྒྱས་འཇིག་རྟེན་དུ་བྱུང་ན་ཁོལ་བུའི་
བསྟན་པ་ཞེས་བྱའོ༔ དེ་དག་ཀྱང་སྔོན་དུ་སེམས་བསྐྱེད་རྫོགས་པར་བྱས་པ་ལས་བྱུང་བའོ༔ མཛད་པའི་
འཕྲིན་ལས་ཀྱི་སྒོ་ནས་སངས་རྒྱས་པ་ནི༔ སྐུའི་མཛད་པ་བཅུ་གཉིས་ནི༔ གནས་མི་འདྲ་བ་བཅུ་གཉིས་སུ༔
སྟོན་པ་ཉིད་ཀྱི་སྐུ་མདོག་དང་ཕྱག་མཚན་མི་འདྲ་བར་སྤྲུལ་ནས་བྱོན་པས༔ གདུལ་བྱའི་རིགས་མི་འདྲ་བ་
བཅུ་གཉིས་ཀྱི་ཚོགས་རྣམས་ཀྱི་དོན་མཛད་པས་ན༔ མཛད་པ་ཞེས་སྐུའི་གཟི་མདངས་ལ་བརྟེན་ནས༔ ཉིད་
ཀྱི་སྐུའི་བསྟན་པ་འཕེལ་བའི་དོན་དུ་བྱུང་བའོ༔ ཡང་སྐུ་དེ་དག་གི་དུས་སུ་གསུང་ཆོས་ཀྱི་འཁོར་ལོ་མི་འདྲ་བ་
བཅུ་གཉིས་སུ་གསུངས་པས༔ འགྲོ་བའི་ངག་གི་བཅིངས་པ་མི་འདྲ་བ་བཅུ་གཉིས་གྲོལ་བར་བྱེད་པས་ན༔
མཛད་པ་ཞེས་གསུང་གི་བསྟན་པ་འཕེལ་བར་བྱེད་པའི་དོན་དུ་བྱུང་བའོ༔ གསུང་དེ་ཙམ་ཞིག་གི་ཚེ་ན་
ཐུགས་ཀྱི་དགོངས་པ་མི་འདྲ་བ་བཅུ་གཉིས་ཀྱིས༔ འགྲོ་བའི་རིགས་མི་འདྲ་བ་རྣམས་ཀྱི་སེམས་ཀྱི་རྟོག་པ་
311

བི་མ་སྙིང་ཐིག
བཅུ་གཉིས་ལས་གྲོལ་བར་མཛད་པས་ན་ མཛད་པ་ཞེས་ཐུགས་ཀྱི་བསྟན་པ་འཕེལ་བའི་དོན་དུ་བྱུང་བའོ༔
དེ་ལྟར་བྱུང་བས་འགྲོ་བའི་ལུས་ངག་ཡིད་གསུམ་གྱི་སྡིག་པ་དག་བྱེད་དུ་ཡང་བྱུང་བའོ༔ དེ་ཡང་སྐུའི་མཛད་
པ་མ་མཛད་ན༔ སངས་རྒྱས་ཀྱི་སྐུ་གདུལ་བྱ་ལ་མི་སྣང་ལ༔ གསུང་མདོ་སྡེ་ཡན་ལག་ཏུ་བསྟན་པ་ལ་ཡིད་
ཆེས་པ་མི་འབྱུང་༔ གསུང་གི་མཛད་པ་མ་མཛད་ན༔ སྒོམ་སྒྲུབ་བཟླས་པའི་ཡོན་ཏན་མཐར་མི་ཕྱིན༔ ཐུགས་
ཀྱི་མཛད་པ་མ་མཛད་ན༔ ཏིང་ངེ་འཛིན་བསྒོམས་པས་འབྲས་བུ་འགྲུབ་པར་མི་འགྱུར་རོ༔ དེ་ལྟར་མཛད་པ་
དངོས་སྐུའི་མཛད་པ་བཅུ་གཉིས་ནི༔ ཐུན་མོང་མི་ཕམ་མགོན་ལ་རྒྱལ་སྲས་དམ་པར་དབང་བསྐུར་ནས༔ ཐ་
མ་མངོན་པར་རྫོགས་པར་སངས་རྒྱས་པའི་ཚུལ་བསྟན་པ་ཡན་ཆད་གཞན་དང་མཐུན༔ གསུང་གི་གནས་
བཅུ་གཉིས་སུ་གསུང་རབ་ཡན་ལག་བཅུ་གཉིས་སུ་བྱུང་བའོ༔ ཐུགས་ནི་དཔའ་བར་འགྲོ་བ་ལ་སོགས་པའི་
ཏིང་ངེ་འཛིན་བཅུ་གཉིས་སུ་བྱུང་བའོ༔ དེའི་ཕྱིར་ན་ངོ་བོ་སྐུར་རྒྱས་པ་ནི་སྐུའི་མཛད་པར་བྱུང་༔ མཁྱེན་པའི་
ཡེ་ཤེས་སུ་རྒྱས་པ་ནི་གསུང་གི་མཛད་པར་བྱུང་༔ གནས་པ་ཏིང་ངེ་འཛིན་དུ་རྒྱས་པས་ཐུགས་ཀྱི་མཛད་པར་
བྱུང་ངོ༔ དེ་ཡང་བཀོད་པ་ཆེན་པོ་ལས༔ ཕྱི་ལ་སོགས་པ་དགུ་ཡིས་ནི༔ མཛད་པའི་བྱེ་བྲག་དགོངས་པར་
འགྱུར་རོ༔ ཞེས་པ་ནས༔ མཛད་པའི་དགོངས་ པ་ནི༔ སྐུའི་ ཕྱི་ནང་གསང་བ་གསུམ༔ གསུང་ལ་ཕྱི་ནང་
གསང་བ་གསུམ༔ ཐུགས་ལ་ཕྱི་ནང་གསང་བ་གསུམ་སྟེ་དགུར་བྱས་པས༔ སྐུའི་ཕྱིའི་མཛད་པ་བཞི་ནི༔ སྐྱེ་
རྒ་ན་འཆིའི་སྡུག་བསྔལ་མཐོང་བ་ལ་བརྟེན་ནསཿ ཁྱིམ་ནས་ཁྱིམ་མེད་པར་རབ་ཏུ་བྱུང་༔ ཟས་བསོད་
སྙོམས་གསོལ་བ་དང་༔ འཕོང་དང་སྒྱུ་རྩལ་འགྲན་པ་རྣམས་སོ༔ ནང་གི་འཁོར་དང་ལོངས་སྤྱོད་ལ་དགོངས་
ནས༔ བདུད་བཞི་ཕམ་པར་མཛད་པ་དང་༔ ཉིད་ཀྱི་སྐུ་ལས་འོད་ཟེར་བྱེ་བ་ཁྲག་ཁྲིག་བརྒྱ་སྟོང་དྲུག་ཅུ་བྱུང་
བ་དང་༔ བདུད་ཀྱི་ཚོགས་ཀྱིས་མཚོན་ཆའི་ཆར་ཕབ་པས་མེ་ཏོག་གི་གདུགས་སུ་གྱུར་པ་དང་༔ རྟ་མཆོག་
དང་ཤིང་རྟ་ལ་སོགས་སླར་དོར་བ་རྣམས་སོ༔ གསང་བའི་བཞི་ནི༔ བྱ་བའི་ཏིང་ངེ་འཛིན་གྲོལ་བ་ལ་དགོངས་
ནས༔ ཆུ་བོ་ནེ་རཉྫནའི་འགྲམ་དུ་དཀའ་ཐུབ་ལོ་བདུན་མཛད་པ་དང་༔ རི་བོ་ཆེན་པོ་གསེར་ལྡན་དུ་ཏིང་ངེ་
འཛིན་འབུམ་ཕྲག་བརྒྱ་ཉི་ཤུ་སྐད་ཅིག་ལ་སྐྱེས་པ་དང་༔ ཁྱད་པར་དུ་རིན་པོ་ཆེ་ཟ་མ་ཏོག་ཅེས་བྱ་བའི་ཏིང་
ངེ་འཛིན་ལ་དུས་ཐམས་ཅད་དུ་སྙོམས་པར་བཞུགས་པ་དང་༔ སྐུ་མངོན་པར་མི་སྣང་བའི་དུས་ན༔ ནམ་ཕྱེད་
ན་རྡོ་རྗེ་ལྟ་བུའི་ཏིང་ངེ་འཛིན་ལ་སྙོམས་པར་བཞུགས་སོ༔ དེ་དག་ནི་སངས་རྒྱས་ཀྱི་སྐུའི་ཡོན་ཏན་ནོ༔
གསུང་གི་ཕྱིའི་མཛད་པ་བཞི་ནི༔ ལུང་དུ་བསྟན་པ་ལ་སོགས་པ་བཞི༔ ནང་གི་བཞི་ནི༔ སྐྱེས་རབས་ཀྱིས་ལ་
3i2

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
སོགས་པ་བཞི༔ གསང་བའི་བཞི་ནི༔ ཆེད་དུ་བརྗོད་པ་ལ་སོགས་པ་བཞིའོ༔ དེ་དག་ནི་གསུང་གི་ཁྱད་པར་
གྱི་འདུས་པའི་ཁྱད་པར་ལས་བྱུང་བའོ༔ ཐུགས་ཀྱི་ཕྱིའི་བཞི་ནི༔ དཔའ་བར་འགྲོ་བའི་དང་༔ རིན་པོ་ཆེ་
རྒྱལ་མཚན་ཏོག་གི་དང་༔ རྣམ་པར་རོལ་པའི་སྙོམས་པར་ཞུགས་པ་དང་༔ སངས་རྒྱས་ཟ་མ་ཏོག་གི་ཏིང་ངེ་
འཛིན་ཏོ༔ ནང་གི་བཞི་ནི༔ ཡུལ་ཀུན་ལ་འཇུག་པའི་དང་༔ ཁྱད་པར་མངོན་པར་སྣང་བའི་དང་༔ གཙུག་གི་
ནོར་བུའི་དང་ རྒྱལ་མཚན་རྩེ་མོ་ཡོངས་སུ་བཀོད་པའི་ཏིང་ངེ་འཛིན་ཏོ༔ གསང་བའི་བཞི་ནི༔ འགྱུ་བ་རྣམ་
པར་དག་པའི་དང་༔ ཟབ་མོ་སྣང་བའི་དང་༔ རིན་པོ་ཆེ་སྒྲོན་མའི་དང་༔ མཆོག་ཏུ་ལེགས་པ་བརྗོད་པའི་ཏིང་
ངེ་འཛིན་ཏོ༔ དེ་དག་གི་དགོས་པ་ནི༔ སྐུའི་མཛད་པ་བཅུ་གཉིས་མེད་ན༔ སྐུ་མཚན་བཟང་པོ་སུམ་ཅུ་རྩ་
གཉིས་དང་༔ དཔེ་བྱད་བཟང་པོ་བརྒྱད་ཅུར་མི་སྨིན་ལ༔ གསུང་གི་མེད་ན༔ མཚན་མ་མེད་པའི་ཆོས་ལ་
ལོངས་སྤྱོད་མི་ནུས༔ ཐུགས་ཀྱི་མེད་ན༔ ཏིང་ངེ་འཛིན་རྣམས་ལ་དབང་མི་ཐོབ་བོ༔ དེ་ཡང་གནས་པའི་ཏིང་
ངེ་འཛིན་མེད་ན་ནམ་ཡང་མཁྱེན་པའི་ཡེ་ཤེས་སུ་རྒྱས་མི་སྲིད་དོ༔ དེ་ལྟར་བཅུ་གཉིས་སུ་ངེས་པ་ནི༔ ཕྱིའི་
སྐུའི་དགོས་པ་ནི༔ འབྱུང་བ་སས་བཅིངས་ནུས་པ་རང་རྒྱུད་དུ་འཛིན་པ་ལས་མི་གྲོལ་བས་ནའོ༔ དེ་བཞིན་
དུ་ནུས་དང་༔ མེས་དང་༔ རླུང་གིས་བཅིངས་པ་དབུགས་རང་རྒྱུད་དུ་འཛིན་པ་ལས་མི་གྲོལ་བས་ནའོ༔ ནང་
གི་བཞི་ནི༔ འབྱུང་བ་སའི་བསྟན་པ་འཇིག་པ་དང་༔ སའི་བྱེར་བ་ཁུངས་སུ་འཇུག་པ་དང་༔ སའི་སྙོམས་
པས་འགྲོ་བ་བསྐྱེད་པ༔ དེ་བཞིན་དུ་ལྷག་མ་གསུམ་ཡང་ཤེས་སོ༔ གསང་བའི་བཞི་ནི༔ ལུས་ཀྱི་རྡོས་པ་ཟད་
པ་དང་༔ གང་གི་བརྗོད་པ་དག་པ་དང་༔ ཡིད་ཀྱི་འགྱུ་བ་དག་པ་དང་༔ སེམས་ཀྱི་རྟོག་པ་དག་པའོ༔ གསུང་
གི་ཕྱིའི་བཞི་ནི༔ ཕུང་པོའི་བདུད་གཟུགས་ཅན་མ་ཡིན་པས་དག་པ་དང་༔ ཉོན་མོངས་པའི་བདུད་འདོད་པ་
དང་ངར་འཛིན་མེད་པས་དག་པ་དང་༔ ལྷའི་བུའི་བདུད་ཞེན་ཆགས་མེད་པས་དག་པ་དང་༔ འཆི་བདག་གི་
བདུད་ཆོས་ཉིད་སྐྱེ་བ་མེད་པས་དག་པའོ༔ ནང་གི་བཞི་ནི༔ ལུས་ངག་ཡིད་མ་བཅོས་པས་འདུལ་བ་རྣམ་
པར་དག་པ་བརྗོད་མེད་པས་མདོ་སྡེ་རྣམ་པར་དག་པ༔ སེམས་རང་ས་ན་གསལ་བས་མངོན་པར་དག་པ༔
ཕྱོགས་ཀུན་ཏུ་ཤར་བས་རིག་འཛིན་གྱི་སྡེ་སྣོད་རྣམ་པར་དག་པའོ༔ གསང་བའི་བཞི་ནི༔ མུར་ཐུག་པ་རྣམ་
པར་དག་པས་འཇིག་རྟེན་ལས་གྲོལ༔ མུ་སྟེགས་རྣམ་པར་དག་པས་བདག་མེད་ཀྱི་དོན་ལ་གནས༔ ཕྱལ་བ་
རྣམ་པར་དག་པས་འབྲས་བུ་མངོན་པར་འབྱིན༔ རྒྱང་འཕེན་པ་རྣམ་པར་དག་པས་ལས་རྒྱུ་འབྲས་ལ་ཡིད་
ཆེས༔ གསང་བའི་ནི༔ ལྟ་བ་ལོག་པ་དག་པས་སྐུ་གསུམ་ཚད་དུ་ཕྱིན༔ སྒོམ་པ་ལོག་པ་དག་པས་མཉམ་རྗེས་
33

བི་མ་སྙིང་ཐིག
ཟུང་དུ་འབྲེལ༔ སྤྱོད་པ་ལོག་པ་དག་པས་ལམ་ཡང་དག་པ་དང་ལྡན༔ འབྲས་བུ་ལོག་པ་དག་པས་སྐུ་གསུམ་
ལམ་དུ་སྣང་བའོ༔ ཐུགས་ཀྱི་ཕྱིའི་བཞི་ནི༔ གཞི་ལ་ཕྱིན་ཅི་ལོག་ཏུ་འཛིན་པའི་གཅེར་བུ་བ་རྣམ་པར་དག་
པསཿ གཞི་གནས་ཡེ་གྲོལ༔ ལམ་ལ་ཕྱིན་ཅི་ལོག་ཏུ་ལྟ་བའི་རྒྱང་འཕེན་པ་རྣམ་པར་དག་པསཿ མ་བཅོས་
རང་གྲོལཿ སྣང་བ་ལ་ཕྱིན་ཅི་ལོག་ཏུ་ལྟ་བའི་སེར་སྐྱ་བ་རྣམ་པར་དག་པས༔ ཅེར་བཞག་ཅེར་གྲོལ༔ འབྲས་
བུ་ལ་ཕྱིན་ཅི་ལོག་ཏུ་ལྟ་བུའི་རིགས་བྱེད་གསང་བ་དག་པས༔ རང་སྣང་ཡོངས་གྲོལ་ལོ༔ ནང་གི་ནི་ཟས་ལ་
ཞེན་པ་ཆོད་པས༔ ཁམ་གྱི་ཟས་བདག་ཏུ་མེད༔ གོས་ཀྱི་ཞེན་པ་ཆོད་པས༔ གཅེར་བུ་བསམ་གཏན་གྱི་ཐུན་
ལ་སྤྱོད༔ རྨི་ལམ་གྱི་ཞེན་པ་ཆོད་པས༔ བག་ཆགས་ཀྱི་མཐའ་སྟོངས་པའི་ཐུན་ལ་སྤྱོད༔ བག་ཆགས་ཀྱི་ཞེན་
པ་ཆོད་པས༔ ལས་དང་རྣམ་པར་སྨིན་པའི་མཐའ་སྟོངས་སོ༔ གསང་བའི་ནི༔ སྣང་བ་རང་སྣང་རང་གྲོལ་དུ་
ཤེས་པས༔ སྤྲུལ་པ་སྐུའི་འབྲས་བུ་ཐོབ༔ འགྱུ་བ་རང་སྣང་རང་གྲོལ་བས༔ ལོངས་སྐུའི་མཁྱེན་པ་ཡེ་ཤེས་
རྫོགས༔ གནས་པ་རང་ཐོག་ཏུ་གྲོལ་བསཿ ཆོས་སྐུའི་མཁྱེན་པ་མ་ལུས་པར་རྫོགས༔ སྣང་སྟོང་གཉིས་མེད་
དུ་གྲོལ་བ༔ ངོ་བོ་ཉིད་ཀྱི་སྐུའི་མཁྱེན་པ་ཡོངས་སུ་རྫོགས་པ་སྟེ༔ དེས་ན་ཕྱི་རོལ་པ་དང་༔ ནང་པའི་སྟོན་
པའི་ཁྱད་པར་རོ༔ དེ་ལྟར་དུས་གསུམ་སངས་རྒྱས་དགོངས་པས་བརྒྱུད་པ་ནི༔ བྱིན་གྱིས་བརླབས་ཀྱིས་
བརྒྱུད་པ་ཞེས་བྱ་སྟེ༔ འདས་པ་དང་༔ མ་འོངས་པ་དང་༔ ད་ལྟར་བཞུགས་པའི་སངས་རྒྱས་ཐམས་ཅད་ཀྱི་
རང་བཞིན་རྣམ་དག་གི་བྱིན་བརླབས་སོ༔ དེ་ཡང་བརྗོད་བྱའི་ཚིག་ལ་མ་བརྟེན་པརཿ ཆོས་ཉིད་ཀྱི་རང་སྒྲ་
ལ་བརྟེན་ནས་རྟོགས་ཤིང་ཁོང་དུ་ཆུད་པའོ༔ དེ་ཡང་དུས་ནི་མི་འགྱུར་བ་ལ་བྱ༔ གསུམ་ནི་གྲངས༔ སངས་
པ་ནི་ལས་དང་ཉོན་མོངས་པ་དང་༔ ཤེས་བྱའི་སྒྲིབ་པ་མེད་པ་ལ༔ རྒྱས་པ་ནི་ངོ་བོ་སྐུར་རྒྱས་པས་སྐུ་གསུམ་
འདུ་འབྲལ་མེད༔ མཁྱེན་པ་ཡེ་ཤེས་གསུམ་ལས་མི་འདའ གནས་པ་ཏིང་ངེ་འཛིན་དུ་རྒྱས་པས༔ དུས་
ཐམས་ཅད་རྡོ་རྗེ་ལྟ་བུའི་ཏེང་ངེ་འཛིན་ལས་མི་ཕྱེད༔ མཛད་པ་ཕྲིན་ལས་སུ་རྒྱས་པས༔ མཛད་པ་སུམ་ཅུ་རྩ་
དྲུག་མཐར་ཕྱུང་༔ དགོངས་པ་ནི༔ ཆོས་ཀྱི་སྐུ་ལ་དགོངས་པ་དམིགས་པ་མི་མངའ་བས་ཡེ་ནས་ཡེ་གྲོལ་དུ་
གནས༔ ལོངས་སྐུ་ལ་གསལ་ལ་རྟོག་པ་མེད་པས་རང་སྣང་རང་ གྲོལ་ལ་གནས༔ སྤྲུལ་པའི་སྐུ་ལ་ཞེན་
ཆགས་དང་བྲལ་བསཿ གཅིག་སྐྱེ་གཅིག་འགག་ལ་གནས་པའོ༔ བརྒྱུད་པ་ནི་ལྷག་པ་དང་ཆད་མེད་པའི་དོན་
ཏེ༔ བསྐལ་པ་ཐོག་མ་མེད་པ་ནས༔ ད་ལྟའི་རྣལ་འབྱོར་པ་ཡན་ཆད་ལ༔ ཚིག་ལ་ལྷག་ཆད་མེད་ཅིང་དོན་ལ་
འཁྲུལ་པ་མེད་པ་སྟེ༔ དཔེར་ན་རིན་པོ་ཆེའི་སྣོད་ལ་རྒྱས་བཏབ་པ་ལྟ་བུ་དང་༔ རྒྱལ་པོའི་བཀའ་རྟགས་ལྟ་
314

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
བུའོ༔ ལོ་དུ་མ་ལོན་ཀྱང་རྒྱུས་ད་ལྟའི་མི་ལྟར་ཡོད་པ་ལ་ལོ་རྒྱུས་ཞེས་བྱའོ༔ དེའི་ཕྱིར་ན༔ ལོ་རྒྱུས་དོན་གྱིས་
མ་བཤད་ན༔ གསང་ཆེན་རྒྱལ་བའི་བཀའ་འདི་ལ༔ ཡིད་མི་ཆེས་པའི་སྐྱོན་དུ་འགྱུར༔ ཞེས་པའོ༔ བླ་མ་གོང་
མའི་གསུང་བགྲོས་ལས༔ ལྷག་པ་དང་ཆད་པ་མེད་པར་བུམ་པ་ཚད་ལྡན་ནས་ཚད་ལྡན་དུ་བཀང་བ་ལྟ་བུར་
སོང་བ་ནི་བརྒྱུད་པ་ཞེས་བྱའོ༔ དེ་ཡང་འདི་དག་རྣམས་ཤེས་ཤིང་ཁོང་དུ་ཆུད་པ་རྣམས་ལ༔ སངས་རྒྱས་ཀྱི་
བྱིན་བརླབས་ངེས་པར་འབྱུང་བར་འགྱུར་རོ༔ དེས་ན་བརྒྱུད་པའི་མན་ངག་གཙོ་བོའོ༔ དེ་དག་ནི་རྒྱལ་བ་
དགོངས་པའི་བརྒྱུད་པའོ༔ ཨི་ཐི༔
༄༅༔ ལོ་རྒྱུས་ཆེན་མོའི་སྨད་ཆ གནས་འབྱེད་བདུན་པ་བཞུགས་སོ། ། ༄༅༔ ༔རྒྱ་གར་སྐད་དུ༔ བྷ་དུ་བ་ཏྲི་ས་ཀ་
ནཱ་མ༔ བོད་སྐད་དུ༔ གནས་འབྱེད་བདུན་པ་ཞེས་བྱ་བ༔ ལོ་རྒྱུས་ཆེན་མོ་གཏན་ལ་དབབ་པའོ༔ རྡོ་རྗེ་འཆང་
ཆེན་འགྲོ་བ་ཡོངས་ཀྱི་བླ༔ བླ་མ་སངས་རྒྱས་རྣམས་ཀྱི་དགོངས་པ་འཆང་བ་དང་༔ ཡེ་ཤེས་ལས་ལ་གྲུབ་
པའི་མཁའ་འགྲོ་མ༔ སྐྱབས་མཛད་མཆོད་འོས་རྣམས་ལ་ཕྱག་འཚལ་ལོ༔ གང་ཞིག་ལོ་རྒྱུས་དོན་ཉིད་ཚད་
མ་བློར་བཞག་ནས༔ མ་འོངས་དུས་ཀྱི་གང་ཟག་ཐེ་ཚོམ་ཅན༔ ངེས་ཤེས་འཇུག་པར་བྱ་ཕྱིར་མིག་གི་རྒྱན་
སོགས་སྤྲོ༔ བླ་མ་གྲུབ་ཐོབ་ཕུང་པོ་མི་སྣང་བརཿ ཟག་པ་རང་ཟད་དབྱིངས་སུ་སྐུ་གཤེགས་པའི༔ རིག་
འཛིན་གོང་མ་རྣམས་ཀྱི་ལོ་རྒྱུས་ཉིད༔ གསང་བ་སྒྲ་ཡི་རྒྱུད་དང་བཀོད་པ་ཆེན་པོ་ལས༔ ཇི་ལྟར་གསུངས་པ་
ཉིད་ལས་ལྷག་དང་ཆད་པ་མེད༔ མ་ནོར་ངེས་པ་ཚིག་སྡེབས་ཡི་གེ་ཡང་༔ འདི་ལ་འཇུག་འདོད་སྐལ་ལྡན་
སྙིང་གི་བུ༔ མངོན་སུམ་གནད་ལ་འབེབས་པའི་དོན་ཆེད་དུ༔ ལོ་རྒྱུས་དོན་ཉིད་ཚིག་གིས་རྒྱས་བཤད་དོ༔ དེ་
ལ་རིགས་ནི་རྡོ་རྗེ་འཆང་ཆེན་པོ་ཁྱད་པར་གྱི་ཡོན་ཏན་དགུ་བཅུ་རྩ་དྲུག་དང་ལྡན་པ་འདིའོ༔ འཛིན་པ་བ་ནི་
གནད་ལ་བརྟེན་ནས་ཉམས་སུ་བླངས་པས༔ དེ་ཉིད་ཅི་འདྲ་བར་བྱེད་པའོ༔ དེ་ཡང་སུས་འཛིན་ན༔ སློབ་
དཔོན་ཆེན་པོ་དགའ་རབ་རྡོ་རྗེ་ལ་སོགས་པ༔ སྤྲུལ་པའི་སྐུ་དེ་དག་རྣམས་ལ་བྱའོ༔ བརྡའ་ནི་ངོ་བོ་དང་༔
ངེས་ཚིག་དང་༔ དབྱེ་བའོ༔ ངོ་བོ་ནི་གནད་ཐོག་ཏུ་ཕེབས་པར་བྱེད་པའོ༔ གནད་ཐོག་ནི་མེ་བཙའ་ལྟ་བུའོ་
ངེས་ཚིག་ནི་ཚིག་ཙམ་མོ༔ སྒྲ་ཙམ་གྱི་ན་བརྡའ་ཙམ་ལ་བརྟེན་ནས་ཆོས་ཉིད་གཏན་ལ་འབེབས་པར་བྱེད་
པས་ན་བརྡ་ཞེས་བྱའོ༔ དབྱེ་ན་བརྡའི་གནད་གཞན་དཔག་ཏུ་མེད་པ་ཅིག་ཡོད་ཀྱང་༔ རང་བཞིན་གྱི་བརྡ་
དང་༔ བྱས་ཤིང་བསྟན་པའི་བརྡ་དང་༔ བརྗོད་པའི་བརྡ་ལས་མི་འདའོ༔ རང་བཞིན་གནས་པ་དང་༔ རྟགས་
སུ་བཀོད་པ་གཉིས་སོ༔ གནས་པ་ནི་ཕྱི་ཡུལ་གྱི་སྣང་བ་ལ་བརྟེན་ནས་བརྡ་དོན་གྱི་མན་ངག་ཏུ་འགྱུར་བས་
315

བི་མ་སྙིང་ཐིག
ཕྱི་ཡི་སྣང་བ་མ་སྤངས་པར་སངས་རྒྱ་བ་དང་༔ ནང་སེམས་ཀྱི་རྟོག་པ་མ་ལུས་པར་བརྡ་དོན་གྱི་མན་ངག་ཏུ་
འགྱུར་བའོ༔ རྟགས་སུ་བཀོད་པ་ནི༔ དེ་བཞིན་གཤེགས་པའི་སྐུའི་རྟེན་དང་༔ གསུང་དང་ཐུགས་ཀྱི་རྟེན་ལ་
སོགས་པའོ༔ དེ་དག་ལ་བརྟེན་ནས བརྡ་དོན་གྱི་མན་ངག་ལ་བརྟེན་ནས་སངས་རྒྱའོ༔ བྱས་ཤིང་བརྟེན་
པའི་བརྡ་ལ་གཉིས་ཏེ༔ ལུས་ཀྱི་བརྡ་དང་༔ ཡིད་ཀྱི་བརྡའོ༔ ལུས་ལ་གསུམ་སྟེ༔ ལག་གི་འདུ་བྱེད་ཀྱི་བརྡ་
དང༌༔ བྲིས་པ་ཡི་གེའི་བརྡ་དང་༔ བྱས་པ་གཟུགས་བརྙན་གྱི་བརྡའོ༔ ལག་གི་འདུ་བྱེད་ནི་རང་གི་སྡེ་པས་གོ་
ལ༔ གཞན་གྱིས་མི་གོ་བས༔ དངོས་གྲུབ་ཀྱི་རྒྱུར་འགྲོ་བ་ནི༔ སྔགས་ཀྱི་རྒྱུད་སོ་སོའི་སྐབས་ན༔ ཇི་ལྟར་
བྱས་པའི་རིམ་པ་རྣམས་བཤད་པ་དེ་རྣམས་སོ༔ བྲིས་པ་ཡི་གེའི་བརྡ་ནི་འགྱུ་བྱེད་ཀྱི་ཡི་གེ་ལ་བརྟེན་ནས་
སྣང་སྲིད་རང་གྲོལ་དུ་གྲོལ་བའི་གནད་དང་༔ དག་བྱེད་ཡི་གེ་ལ་བརྟེན་ནས་སྲིད་གསུམ་རང་དག་ལ་གྲོལ་
བའི་གནད་དོ༔ སྒྱུར་བྱེད་ཡི་གེ་ལ་བརྟེན་ནས༔ གསང་བའི་དོན་ཀུན་མངོན་དུ་བསྟན་པ་ཡང་༔ ཀུན་གྱིས་མི་
གོ་བར་བསྟན་པ་ནི༔ ལྷའི་ཡི་གེ་དང་༔ མཁའ་འགྲོ་མ་སྨྲ་བྱེད་ཀྱི་ཡི་གེ་དང་༔ ཀླུའི་ཡི་གེ་དང་༔ ཚངས་པ་
དང་ནམ་མཁའ་ལྡིང་གི་ཡི་གེ་ལ་སོགས་པ་རྣམས་ལ་སྦྱངས་པསཿ བདག་ཉིད་ཀྱིས་ཤེས་ཤིང་གོ་བས་
གཞན་གྱིས་མི་གོ་བའི་གནད་དོ༔ སྤྲོས་པ་ཡི་གེའི་སྦྲེལ་བ་ལ་བརྟེན་ནས༔ གསང་སྔགས་ཀྱི་བཟླས་པའི་
གནད་ལ་མཁས་པར་འགྱུར་བའོ༔ བྱས་པ་གཟུགས་བརྙན་གྱི་བརྡ་ནི༔ ཁམ་སའི་མི་མོ་དང་༔ མར་མེའི་
ཀོང་བུ་ལ་སོགས་པ་བྱས་པའི་རྣམ་པ་ལ་བརྟེན་ནས་ཁྱད་པར་དུ་ངེས་ཤེས་སྐྱེད་པར་བྱེད་པའོ༔ ཡིད་ཀྱི་བརྡ་
ནི་བྱིན་གྱིས་བརླབས༔ ཚོགས་དང་གཏོར་མ་ལ་བརྟེན་ནས་བླ་མའི་དགོངས་པ་ཚད་དང་ལྡན་པར་གྱུར་པ་
དང་༔ ཡིད་ཀྱི་དད་པས་རིག་པ་གཉིས་མེད་དུ་གྲོལ་བ་དང་༔ ཡིད་སེམས་འདྲེས་པར་བྱེད་པའི་གནད་དོ༔
འདི་དག་ནི་བླ་མའི་དགོངས་པའི་གནད་ལས་བྱུང་བའོ༔ མི་སྣང་བ་ལ་སོགས་པ་ཡིད་ཀྱི་བརྡ་ཞེས་པའི་དོན་
ཏོ༔ བརྗོད་པའི་བརྡ་ལ་གསུམ་སྟེ༔ ལུང་ལས་བྱུང་བའི་བརྡ༔ རྣལ་འབྱོར་ཤེས་པའི་ཉམས་ལས་བྱུང་བའི་
བརྡ༔ 1
 དུས་ངེས་པ་ལ་ཆེད་དུ་བརྗོད་པའི་བརྡའོ༔ ལུང་ལས་བྱུང་བ་ནི༔ རང་གི་དམ་ཚིག་ཉེ་བར་མཚོན་པ༔
གསང་སྔགས་རྒྱུད་སོ་སོ་ལས་བྱུང་བ་རྣམས་ཏེ་འགྲོ་བ་གཞན་གྱིས་མི་གོ་བ༔ དཔེར་ན་ཀླ་ཀློའི་སྐད་ལྟ་བུའོ༔
རྣལ་འབྱོར་ཤེས་པའི་ཉམས་ལས་བྱུང་བའི་བརྡ༔ འགྲོ་བ་གཞན་གྱི་སྡུག་བསྔལ་ལས་གྲོལ་བར་བྱེད་པ༔
རྟེན་ཅིང་འབྲེལ་བར་འབྱུང་བ་དང་༔ སེམས་ཆོས་དང་འདྲེས་པར་བྱེད་པ་ལ་སོགས་པ་ཉམས་དང་སྦྱར་ཞིང་
སྤྱོད་པ་ཉིད༔ གྲུབ་པ་ཐོབ་པ་རྣམས་ཀྱི་སྤྱོད་ཡུལ་ལོ༔ དུས་ངེས་པ་ལ་ཆེད་དུ་བརྗོད་པ་ནི༔ ཚོགས་ཀྱི་འཁོར་
316

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
ལོ་ནི་དུས་དང་༔ དབང་བསྐུར་བའི་དུས་སམ༔ དཔའ་བོ་དང་དཔའ་མོའི་སྟོན་མོ་བྱེད་པའི་དུས་སུ་བརྗོད་པ་
སྟེ༔ དེ་དག་ལ་བརྟེན་ནས་ཕྱིའི་སྤྲོས་པ་གཅོད་པ་དང་༔ ནང་དུ་ཆོས་ཉིད་ཀྱི་དོན་མངོན་སུམ་དུ་སྐྱེའོ༔ བརྡ་
དེ་དག་ལ་བརྟེན་ནས་ཉམས་སུ་མྱོང་བ་ཐོད་རྒལ་དུ་སྐྱེ་བར་བྱེད་པའི་གནད་ཡིན་ནོ༔ དེ་ལྟར་བརྡའི་རང་
བཞིན་ཁོང་དུ་ཆུད་པར་བྱེད་དོ༔ དེ་ཉིད་ཆུད་པས་ཚིག་དང་ཡི་གེའི་སྤྲོས་པ་གཅོད་པའོ༔ དེ་ལྟ་བུའི་དོན་དེ་
སུ་ལ་བརྒྱུད་ན༔ སྤྲུལ་པ་པོ་དགའ་རབ་རྡོ་རྗེ་ལ་བརྒྱུད༔ སུས་བརྒྱུད་ན་དཔལ་རྡོ་རྗེ་འཆང་གིས་བརྒྱུད་
བརྒྱུད་ཚུལ་ལམ་ཐབས་ཇི་ལྟར་བརྒྱུད་ན༔ གསང་སྔགས་ཐམས་ཅད་བརྡ་དུ་མ་ལ་བརྟེན་ནས་བརྒྱུད་དེ་དཔེ་
ཇི་ལྟར་བརྒྱུད་ན༔ བུམ་པ་ཚད་ལྡན་ནས་ཚད་ལྡན་དུ་བཀང་བ་ལྟར༔ ལྷག་པ་མེད་ཅིང་མ་གང་བ་མེད་པ་
ལྟར་བརྒྱུད་དོ༔ ཅིའི་ཕྱིར་བརྒྱུད་ན༔ མ་འོངས་པའི་དུས་ཀྱི་སྐལ་ལྡན་རྣམས་ལ་ངེས་པའི་དོན་ཅིག་ཅར་དུ་
བསྐྱེད་པའི་ཕྱིར་བརྒྱུད༔ དེ་ལྟར་བརྒྱུད་པ་ལ༔ དགོས་པ་ཅི་ཡོད་ན༔ འབྲས་བུ་སངས་རྒྱས་པའི་དགོས་པ་མ་
འཁྲུལ་བ་དང་༔ རྣམ་པར་རྟོག་པ་མཐའ་དག་པའི་བློས་སྒྲོ་གདགས་སུ་མེད་པའོ༔ དེ་ལ་སངས་རྒྱས་མྱ་ངན་
ལས་འདས་ནས་ལོ་སུམ་བརྒྱ་དང་དྲུག་ཅུ་ཐམ་པ་ན༔ རྒྱ་གར་རྡོ་རྗེ་གདན་གྱི་ནུབ་ཕྱོགས་ཨོ་རྒྱན་ཐོར་ཅོག་
ཅན་གྱི་ཡུལ་དྷ་ན་ཀོ་ཤའི་གླིང་ཞེས་བྱ་བ་ན༔ ཙནྡན་གྱི་ཤིང་ལྗོན་པ་རྣམས་ཀྱིས་བསྐོར་བ༔ ཀོ་ཤ་ན་ཞེས་བྱ་
བའི་སྲོག་ཆགས༔ ལུས་མི་ལ་གདོང་དྲེད༔ སྡེར་མོ་རྣམས་ལྕགས་ཀྱི་སྦར་ཤད་ཀྱིས་གཏམས་པ༔ རྒྱུ་རྣམས་
རིན་པོ་ཆེ་ཕྲ་མོས་གཏམས་པ་དཔག་ཏུ་མེད་པས་གང་བ༔ དྷ་ན་ཀོ་ཤའི་གླིང་ཞེས་བྱའོ༔ དྷ་ནི་ཙནྡན་གྱི་གླིང་
རྣམས་ལ་བྱའོ༔ དེ་ནས་བཀྲ་ཤིས་བདེ་བྱེད་བརྩེགས་པ་ཞེས་བྱ་བའི་གཙུག་ལག་ཁང་ཆེན་པོ་ཞིག་ན༔
གཙུག་ལག་ཁང་ཕྲ་མོ་སྟོང་དྲུག་བརྒྱ་དང་བརྒྱད་ཀྱིས་ཕྱོགས་མཚམས་རྣམས་ཡོངས་སུ་བསྐོར་བ་དེ་དག་གི་
བར་གསེར་གྱི་དྲིལ་བུ་གཡེར་ཁའི་དྲ་བའི་ཐག་པས་རབ་ཏུ་སྦྲེལ་བ༔ ཤིན་ཏུ་མཛེས་ཤིང་ཉམས་དགའ་བ་
དང་ལྡན་པ་ན༔ མི་རྣམས་ཀྱང་གཟུགས་བཟང་ཞིང་ཡན་ལག་རགས་པ་ལ༔ སྤྱི་བོར་རལ་པའི་ཐོར་ཚུགས་
བཅིངས་པ༔ གསེར་དང་༔ དངུལ་དང་༔ མུ་མེན་ལ་སོགས་པས་བརྒྱན་པ༔ རས་དཀར་དམར་སྣ་ཚོགས་
གོན་པ་ཤ་སྟག་གོ༔ བུད་མེད་རྣམས་སྐུའི་མདུད་པ་མདུན་རྒྱབ་གཉིས་སུ་འཆིང་བའོ༔ དེ་དག་ལ་དུང་དང་
རུས་པའི་རྒྱན་སྣ་ཚོགས་པས་བརྒྱན་པའོ༔ ཡུལ་དེ་ན་ཡབ་རྒྱལ་པོ་ཨུ་པ་རྭ་ཛ་ཞེས་བྱ་བ་ལ༔ ཡུམ་སྣང་བ་
གསལ་བའི་འོད་ལྡན་མ་ཞེས་བྱ་བ་ཞིག་ཡོད་དེ༔ དེ་གཉིས་ལ་སྲས་མོ་སུ་དྷར་མ་ཞེས་བྱ་བ༔ རབ་ཏུ་བྱུང་
ནས་ཡུན་རིང་པོ་མ་ལོན་པ བསྙེན་པར་རྫོགས་ནས་ཡུན་རིང་པོ་མ་ལོན་པའི་དགེ་སློང་མ་གཅིག༔ དེ་ནས་
37

བི་མ་སྙིང་ཐིག
དཔག་ཚད་གཅིག་འདས་པའི་ནུབ་ན༔ གསེར་གྱི་བྱེ་མ་བརྡལ་བའི་རྒྱ་མཚོའི་གླིང་ན་འཇག་མའི་སྤྱིལ་པོ་
ཕུབ་ནས༔ གཡོག་མོ་བདེ་བའི་སྙིང་རྗེ་ལྡན་ཞེས་བྱ་བ་མཁའ་འགྲོ་མ་གཅིག་གིས་བྱེད་ཅིང་༔ དགེ་སྦྱོར་སྐྱོང་
གིན་བཞུགས་པའི་ལྷ་ལྕམ་གྱི་མཚན་མོ་རྨི་ལམ་ མི་དཀར་པོ་རིན་པོ་ཆེ་ཤེལ་ལས་གྲུབ་པ་རིང་བ་མདུང་
ཙམ་པ་གཅིག་གིས་སྤྱི་བོའི་གཙུག་ཏུ་རིན་པོ་ཆེ་ཤེལ་གྱི་བུམ་པ་ལ་ཡི་གེ་ཨོཾ་ཨཱཏྟཱཧཱུྃ་སྭཱ་ཧཱ༔ ཞེས་རིགས་ལྔའི་
དབང་བསྐུར་བའི་རྟགས་སུ༔ དེ་དག་གིས་རྒྱས་བཏབ་པ་གཅིག་སྤྱི་བོའི་སྟེང་དུ་ལན་གསུམ་བཞག་པས
བུམ་པ་དེ་ལས་འོད་འཕྲོས་པས་ཁམས་གསུམ་དུས་གཅིག་གསལ་བར་མཐོང་བ་ཞིག་རྨིས༔ དེ་ནས་ནང་
པར་རྨི་ལམ་དེ་ལ་ངོ་མཚར་ཆེ་ནསཿ ཚ་བའི་དུས་སུ་གཡོག་མོ་ལ་བཤད་པས༔ གཡོག་མོ་དེས་ན་རེ༔ ལྷ་
ལྕམ་ཉིད་ལ་སྤྲུལ་པའི་སྐུ་གཅིག་འཁྲུངས་པའི་ལྟས་ཡིན་ཟེར་རོ༔ གཡོག་མོ་དེ་ནི་མཁའ་འགྲོ་མ་པུར་རྣ་ཉེ་
བར་ཞི་བ་ཞེས་བྱ་བ་ཡིན་ནོ༔ ལྷ་ལྕམ་གྱི་བསམ་པ་ལ༔ དེ་ཅི་ལ་ཟེར་སྙམ་པ་ཅིག་བྱུང་ངོ་༔ དེ་ནས་ལྷ་ལྕམ་
དེ་ལུས་མ་བདེ་ནས་རབ་ཏུ་སྡུག་བསྔལ་དང་ལྡན་པར་གྱུར་ཏོ༔ དེ་ནས་ཟླ་བ་དགུ་ངོ་བཅུ་ལོན་པ་ན་ལྷ་ལྕམ་
དེ་ལ་ཕ་མེད་པའི་བུ་གཅིག་རྩི་བས་ལོགས་གཡས་པའི་གོ་བར་ནས་འཁྲུངས་སོ༔ དེ་འཁྲུངས་པ་དང་དགེ་
སློང་མ་དེ་ཉིད་རབ་ཏུ་བྱེད་དོ༔ ཁ་ནསཿ ཕ་མེད་བུ་འདི་འཇིག་རྟེན་འདྲེ་ལས་མིན་པ་སུ༔ འཇིག་རྟེན་བདུད་
དམ་ཚངས་པ་ལ་སོགས་སམ༔ རྒྱལ་པོ་བཙན་དང་དམུ་ལ་སོགས་པའི་རིགས༔ ཁམས་གསུམ་དག་ན་འདོད་
ལྡན་སུ་ཞིག་ཡིན༔ གལ་ཏེ་ལྷའམ་ལྷ་མིན་སྣ་ཚོགས་གཟུགས༔ འདི་ལྟར་བྱུང་བའི་དཔེ་ནི་སུ་ཡང་མཐོང་བ་
མེད༔ རྒྱལ་ཁམས་ཆོས་མེད་འདི་ནི་སུ་ལ་སྲིད༔ ཀྱེ་མ༔ བདག་ནི་རབ་ཏུ་ཁྲིམས་ གཙང་འགྲོ་ལས་རྒྱལ་
འདོད་པསཿ འདི་ནི་ལོག་སྲེད་འགྲོ་བས་དབྱས་གྱུར་སྡིག་རེ་ཆེ༔ ཞེས་ཚིགས་བཅད་མང་པོ་བརྗོད་ཅིང་རབ་
ཏུ་སྡུག་བསྔལ་བས༔ གཡོག་མོ་དེས་ནི༔ འདི་སངས་རྒྱས་ཀྱི་སྲས་གཅིག་ཡིན་བྱས་ཀྱང་མ་ཉན་ནསཿ འདི་
ཐལ་བའི་དོང་དུ་སྤོས་ཏེ་བསྲུབས་ལ་ཞོག་ཅེས་ཐལ་བའི་དོང་དུ་བོར་བས༔ འོད་དང་སྒྲ་ལ་སོགས་པ་བྱུང་ངོ་༔
དེ་ནས་ཞག་གསུམ་ལོན་ནས་བལྟས་པས་སྐད་ལྷག་ལྷག་བྱས་ནས་ཅི་ཡང་མ་ཉེས་པར་འདུག་ནས༔ སླར་
དར་དཀར་པོ་དྲི་མ་མེད་པ་ཞིག་གིས་སྦེ་ལ་བླངས་ཏེ་སྤོས་ཆུ་དང་འོ་མ་ལ་སོགས་པའི་ཁྲུས་ཆབ་ནས་བཏོན་
ཏེ༔ འདི་མི་འཆི་བའི་ལུགས་སམ༔ སྤྲུལ་པར་འདུག་སྙམ་ནས་བླངས་པས༔ བར་སྣང་ནས་ལྷ་རྣམས་ཀྱིས་
བཀྲ་ཤིས་ཀྱི་ཚིགས་སུ་བཅད་པ༔ མགོན་པོ་སྟོན་པ་བཅོམ་ལྡན་འདས༔ རང་བཞིན་སྣང་མཛད་འཇིག་རྟེན་
མགོན༔ བདག་ཀྱང་རབ་ཏུ་བསྐྱབ་པ་དང་༔ ནམ་མཁའི་རྡོ་རྗེ་བདག་ལ་གསོལ༔ ཞེས་བརྗོད་དོ༔ མཁའ་
3it

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
འགྲོ་མ་རྣམས་ཀྱིས་མཆོད་པའི་སྤྲིན་གཏིབས་པ་དང་༔ ལྷ་དང་ཀླུ་དང་གནོད་སྦྱིན་ལ་སོགས་པས་ཙནྡན་
གུར་གུམ་གྱི་ཆར་ཕབ་པ་དང་༔ ཕྱོགས་ཀུན་ནས་འཇིག་རྟེན་གྱི་ཁམས་སྐྱོང་བ་རྣམས་ཀྱིས༔ ཆོས་ཀྱི་རྔ་ཆེན་
པོ་བརྡུང་བ་དང་༔ དུང་འབུད་པ་དང་༔ རྒྱལ་མཚན་འཛུགས་པ་དང་༔ བ་དན་སློང་བ་ལ་སོགས་པ་དང་༔
དྲང་སྲོང་གི་རྒྱལ་པོ་ཆེན་པོ་རྣམས་ཀྱིས་ཀྱང་སྨན་གྱི་ཚོགས་དཔག་ཏུ་མེད་པའི་སྤྲིན་གྱི་གཏིབས་སོ༔ དེ་ནས་
བྱིས་པ་དེ་གསོས་པས༔ གཞན་གྱི་ཞག་གསོས་པ་བས་དེའི་ཟ་མ་གསོས་པ་སྐྱེད་ཆེ་བ་གཅིག་བྱུང་ངོ་༔
གཞན་གྱི་ལོ་དང་དེའི་ཟླ་བ་གཉིས་དེའི་ཟླ་བ་སྐྱེད་ཆེ་བ་གཅིག་བྱུང་ངོ་༔ དེ་ནས་ལོ་བདུན་ལོན་ཙ་ན༔ ཁྱེའུ་
དེའི་ཞལ་ནས་ཡུམ་ལ༔ ཀྱེ་མ་གཅིག་ལགས༔ པཎྜི་ཏ་མཁས་པ་རྣམས་ལ་ཞེས་ན་མ་གཅིག་ཙམ་ཡང་འབུལ
ཆོས་གཏམ་མ་བདེ་བ་འགའ་ཙམ་ཡང་ཞུ་བས༔ ཡུམ་གྱིས་བདག་ལ་གནང་བར་ཞུ༔ ཞེས་ཞུ་བ་ཕུལ་བས༔
ཡུམ་དེ་ཡི་ཞལ་ནས༔ བུ་ཁ་ནས་སོའུ་མ་བརྗེས་པར་ཆོས་གཏམ་ཅི་ལ་འོད་ཟེར་བས༔ ཁྱེའུ་དེའི་ཞལ་ནས་ཅི་
ནས་ཀྱང་གནང་བར་ཞུ་ཟེར་ཏེ་ཞུ་བ་དྲག་ཏུ་ཕུལ་བས༔ ཡུམ་གྱི་ཞལ་ནས་འདི་ནས་ཤར་གྱི་ཕྱོགས་ན་དཔག་
ཚད་གཅིག་འདས་པ་ན༔ དྷ་ན་ཀོ་ཤ་རབ་ཏུ་སྣང་བའི་གླིང་ཞེས་བྱ་བ་ན༔ བུ་རང་གི་མེས་པོ་རྒྱལ་པོ་ཨུ་པ་རྭ་
ཛ་ཞེས་བྱ་བ་ལ༔ མཆོད་གནས་པཎྜི་ཏ་ལྔ་བརྒྱ་ཡོད་པས་དེར་སོང་ལ་ཞུས་ཤིག་ཟེར་ནས་ཡུམ་གྱིས་གནང་
ངོ་༔ དེ་ནས་ཁྱེའུ་རབ་ཏུ་དགའ་ནས་ཡུལ་དེ་ཉིད་དུ་ཕྱིན་ཏེ༔ རྒྱལ་པོ་དང་མཇལ་ཏེ་རྒྱལ་པོ་ལ་ཕྱག་བྱས་ནས
བདག་ནི་ཁྱེད་ཀྱི་དཔོན་པོ་ལགས་ཏེ༔ རྒྱལ་པོ་ཆེན་པོ་ལགས༔ ཁྱེད་ལ་པཎྜི་ཏ་ལྔ་བརྒྱ་མཆོད་གནས་སུ་
བཞུགས་པར་གདའ་བས༔ བདག་པཎྜི་ཏ་དེ་རྣམས་ལ་ཞེ་ས་ན་མ་གཅིག་ཙམ་ཡང་འབུལ༔ ཆོས་གཏམ་
ཞིག་ མ་བདེ་བ་འགའ་ཙམ་ཡང་ཞུ་བས༔ རྒྱལ་པོ་ཆེན་པོ་ལགས་བདག་ལ་གནང་བར་ཞུ་བ་ཕུལ་བས༔
རྒྱལ་པོ་དེས་སྤྱན་གྱིས་བལྟས་ཏེ༔ བྱིས་པ་ཁ་ནས་སོའུ་མ་བརྗེས་པ་གཅིག་གིས་ཆོས་གཏམ་དང་ཅི་ལ་ཡོང་
སྟེ ཞེ་ས་ཡང་ཅི་ལ་ཡོང་ཟེར་ཏེ༔ དེ་ནས་ཁྱེའུ་དེའི་ཞལ་ནས༔ རྒྱལ་པོ་ལགས་བདག་ལ་ཅི་ནས་ཀྱང་གནང་
བར་ཞུ་ཞེས་གླེངས་སོ༔ རྒྱལ་པོའི་ཞལ་ནས་ཁྱོད་ལོ་ནི་བྱིས་པར་འདུག་སྟེ༔ སངས་རྒྱས་ཀྱི་མཚན་རྟགས་
མང་པོས་ལུས་ལ་སྨྲས་འདུག་པས གལ་ཏེ་སྤྲུལ་པ་གཅིག་ཡིན་སྲིད་པས་པཎྜི་ཏ་རྣམས་དང་འཇལ་དུ་
གཞུག་གི་གསུངས་ནས་ནང་དུ་གཤེགས་སོ༔ དེ་ནས་པཎྜི་ཏ་རྣམས་གྲོ་གསོལ་བའི་དུས་སུ༔ རྒྱལ་པོས་གོང་
གི་ཁྱེའུ་དེའི་གཏམ་དེ་དག་པཎྜི་ཏ་རྣམས་ལ་བསྙད་དོ༔ པཎྜི་ཏའི་ལ་ལའི་ཟེར། ཞལ་ནས་སྨོན་ཚིག་དགའ་
དགའ་བྱེད་པ་མིན་ནམ་ནང་དུ་མ་གཏང་གསུངས༔ ལ་ལ་ཅི་ཟེར༔ དེ་དག་གི་ནང་ནས་མཁྱེན་པ་ཆེ་བ་
319

བི་མ་སྙིང་ཐིག
L
གཅིག་གི་ཞལ་ནས༔ དེ་ཡར་ཐོང་དང་གལ་ཏེ་སྤྲུལ་པ་འདྲ་ཡོང་བ་ཡང་མ་ངེསཿ མདང་སུམ་གྱི་རྨི་ལམ་ན་
ལྟས་བཟང་བ་གཅིག་ཀྱང་བྱུང་གསུངས་ནས༔ ནང་དུ་ཐོང་དང་གསུངས་ནས་ནང་དུ་བཏང་བས༔ ཁྱེའུ་དེས་
ཕྱག་མཛད་ནས༔ དེ་རྣམས་ལ་ཁྱེའུ་དེས་རིམ་པ་བཞིན་ཁ་ནས་བགྲོ་གླེང་བཏང་བས༔ གང་གིས་ཀྱང་མ་
ཐུབ་ཚུར་ཆོས་གང་དྲིས་ཀྱང་ཐོགས་པ་དང་རྡུགས་པ་མེད་པར་བྱུང་ནས༔ པཎྜི་ཏ་རྣམས་ཀྱིས་ཚུར་ལ་ཕྱག་
མཛད་ནས ཞབས་སྤྱི་གཙུག་ཏུ་བླངས་ནས་རབ་ཏུ་བསྟོད་དེ༔ མཚན་ཡང་ཤེས་རབ་རྒྱ་ཆེ་བ་ལ་དགོངས་
ནས་པྲ་ཛྙཱ་བྷ་ཝ་ཞེས་བྱ་བར་བཏགས་སོ༔ རྒྱལ་པོ་དགྱེས་ནས་སློབ་དཔོན་དགའ་རབ་རྡོ་རྗེ་བྱ་བར་བཏགས་
སོ༔ ཡུམ་གྱིས་ཐལ་བའི་ཁུང་བུར་སྦས་ནས་མ་ཤི་བས་སློབ་དཔོན་ཆེན་པོ་རོ་ལངས་ཐལ་མདོག་ཅེས་བྱ་
བར་བཏགས་སོ༔ ཡུལ་དེའི་མི་ཀུན་གྱི་གཞོན་ནུ་ཤིན་ཏུ་ཡིད་དུ་འོང་བ་གཅིག་རབ་ཏུ་བདེ་བར་འདུག་ནས་
སློབ་དཔོན་རོ་ལངས་བདེ་བ་ཅེས་བྱ་བར་ཐོགས་ཤིག་ཅེས་གྲགས་སོ༔ དེ་ལྟར་མཚན་བཞིར་གྲགས་པ་ནི་སྐྱེ་
བ་བཞིའི་སེམས་ཅན་རྣམས་ཀྱི་ལུས་སུ་ཉིད་ཀྱིས་སངས་རྒྱས་བཅོམ་ལྡན་འདས་ཀྱི་གསུང་ཉན་ཅིང་ཉེ་
འཁོར་དུ་འཁོར་བས༔ དེ་ཉིད་ཀྱི་བསོད་ནམས་ཀྱི་སྟོབས་ལས་གྲུབ་པའོ༔ དེ་ནས་བྱང་གི་ཕྱོགས་ན་རི་བོ་ཉི་
མ་རབ་ཏུ་སྣང་ངག་བྱེད་པ་ཞེས་བྱ་བར༔ བྲག་རབ་ཏུ་འཇིགས་པའི་ཚོགས་ལ༔ ཡི་དྭགས་དྲག་པོ་གནས་
པའི་སྟེང་དུ་འཇག་མའི་སྤྱིལ་པོ་ཕུབ་སྟེ༔ ལོ་སུམ་ཅུ་རྩ་གཉིས་ཀྱི་བར་ལ་ཏིང་ངེ་འཛིན་ལ་སྙོམས་པར་
བཞུགས་པའི་ཚུལ་བསྟན་པསཿ ས་གཡོ་བ་ལན་བདུན་བྱུང་༔ ནམ་མཁའ་ལས་ཀྱང་སྒྲའི་བྱེ་བྲག་དཔག་ཏུ་
མེད་པ་བྱུང་༔ མེ་ཏོག་སྣ་ཚོགས་པའི་ཆར་ཡང་བབས༔ མུ་སྟེགས་ཀྱི་བསྟན་པ་ཡང་ཉམས་པར་བྱས་སོ་ཞེས་
བྱ་བའི་སྒྲ་ཡང་སྐབས་སུ་བྱུང་བས༔ ཡུལ་དེའི་མདའ་ན་མུ་སྟེགས་སྡིག་སྐྱོང་བའི་རྒྱལ་པོ་གཅིག་ཡོད་པས་
དེའི་ཕྱུགས་འཚོ་བའི་བྱིས་པ་རྣམས་ཀྱིས་མཐོང་སྟེ༔ རྣ་བ་ལ་ར་དུང་བུས་ཀྱང་མ་ལངས༔ སྨྱུག་མའི་ཨུ་བྷི་
བཙུགས་པས་ཀྱང་མ་ལངསཿ ཅི་ཡང་མི་སྙམ་པ་གཅིག་འདུག་པ་མཐོང་སྟེ༔ རྒྱལ་པོ་ལ་བསྙད་པས་རྒྱལ་པོ་
ན་རེ༔ འདི་ནི་སངས་རྒྱས་ཀྱི་བསྟན་པ་འཕེལ་བ༔ མུ་སྟེགས་ཀྱི་བསྟན་པ་ཉམས་སྨད་པར་བྱེད་པ་ཡིན་པས་
གཤེད་མ་གཉིས་ཀྱིས་སོད་ལ་གསོད་ཅིག༔ ཅེས་དེ་གཉིས་ལ་གྲི་གུ་གཉིས་གཏད་ནས་བཏང་ངོ་༔ གཤེད་
མས་གསད་པར་བྱས་པས་ཅི་བྱས་ཀྱང་གླགས་མ་རྙེད་དོ༔ སློབ་དཔོན་ནམ་མཁའ་ལ་སྤྲིན་གྱི་གསེབ་ནས་
ལམ་ཕྱུངས་ཏེ་གཤེགས་པས༔ མུ་སྟེགས་རྒྱལ་པོ་འཁོར་དང་བཅས་པ་ངོ་མཚར་སྐྱེས་ཏེ་ཕྱག་བྱས་ནས་རབ་
ཏུ་བསྟོད་དོ༔ སངས་རྒྱས་ཀྱི་བསྟན་པ་ལ་ཞུགས་སོ༔ དེ་ལྟར་དགུང་ལོ་སུམ་ཅུ་རྩ་གཉིས་ལོན་ནས༔ སྔར་གྱི་
320

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
ཡང་དག་པར་རྫོགས་པའི་སངས་རྒྱས་རྣམས་ཀྱིས་གསུངས་པའི་སྡེ་སྣོད་རིན་པོ་ཆེ་མ་ལུས་པ་དང་༔ ཁྱད་
པར་དུ་རང་བཞིན་རྫོགས་པ་ཆེན་པོ་ཤོ་ལོ་ཀ་འབུམ་ཕྲག་དྲུག་ཅུ་རྩ་བཞི་ ཐུགས་ལ་གསུངས་པ་རྣམས་རི་
མ་ལ་ཡའི་རིན་པོ་ཆེ་རྣམས་སྤུངས་པ་བསྟན་པའི་ལས་རྒྱས་པའི་རྩེ་མོ་ལ༔ རྡོ་རྗེ་དབྱིངས་ཀྱི་མཁའ་འགྲོ་མ་
འཇིག་རྟེན་བདེ་བའི་རོ་དང་ལྡན་པ་ཞེས་བྱ་བ༔ གདོང་གསུམ་པ་སྟག་གི་པགས་པ་གྱོན་པ༔ ཕྱག་བཞི་རྨ་
བྱའི་གདུགས་འཛིན་པ༔ ལས་སུ་སྟག་དང་སེང་གེ་ལ་ཞོན་པ༔ བདེ་བྱེད་སེར་མོ་ཡོན་ཏན་མཐའ་ཡས་པའི་
མཁའ་འགྲོ་མ་ཞེས་བྱ་བ༔ འབྲུག་ལ་ཞོན་ཅིང་གློག་གི་ག་ཤ་ཐོགས་པ་རབ་ཏུ་ཁྲོས་པ་ཡིད་བདེ་བ་དང་༔
སློབ་དཔོན་ཉིད་དང་སངས་རྒྱས་ ཀྱིས་གསུངས་པ༔ ལོ་གསུམ་གྱི་བར་དུ་ཚིག་དང་ཡི་གེ་དཀར་ཆག་ལ་
མནན༔ རང་བྱུང་རང་བབས་ཀྱི་ཡི་གེ་སྤྲུལ་པའི་སྐུ་དང་བཅས་པ་ཕྱིན་ཅི་མ་ལོག་པར་ལེགས་པར་ཡི་གེ་ལ་
བཀོད་དོ༔ དེ་ལྟར་བཀོད་ནས་མཁའ་འགྲོ་མ་མངོན་པར་བྱུང་བའི་བྲག་ཕུག་ཏུ་མཁའ་འགྲོ་མ་སེམས་དང་
ལྡན་པ་ལཿ མཆོད་པ་གྱིས་ཤིག་ཅེས་རྗེས་གནང་སྦྱིན་ནས་དེ་ཉིད་དུ་བཞུགས་སུ་གསོལ་ལོ༔ དེ་དག་ནི་
སྤྲུལ་པ་འབྱུང་བ་དངོས་ཀྱིས་བསྟན་པ་གནས་པར་བྱེད་པ༔ བསྟན་པ་ཡུན་རིང་བར་གནས་པར་བྱེད་པའི་ཉེ་
བརྒྱུད་བསྟན་པའོ༔ དེ་ནས་ཁྱད་པར་འབྱུང་བའི་གནས༔ སངས་རྒྱས་རྣམས་ཀྱི་འབྱུང་བྱེད་གནས འདི་
ཉིད་དུའང་བསྟན་པ་ལ༔ ཕན་པ་ཉིད་ཀྱི་དོན་དུ་ནི༔ བདག་གིས་རེ་ཞིག་བཤད་པར་བྱ༔ དེ་ནས་རྡོ་རྗེ་གདན་
ནས་བྱང་ཤར་མཚམས་སུ་དཔག་ཚད་ལྔ་འདས་པ་ན༔ དུར་ཁྲོད་ཆེན་པོ་བསིལ་བའི་ཚལ་ཞེས་བྱ་བ་མཐའ་
བསྐོར་དཔག་ཚད་ཕྱེད་དང་གཉིས་ཡོད་པ༔ རི་སའི་ལྟེ་བ་ལྟ་བུ་ལ་ཁོད་སྙོམས་ཤིང་༔ ལག་མཐིལ་ལྟ་བུ་ལ༔
མཐའ་དང་དབུས་དང་མཐོ་དམའ་མེད་པ་དེ་ཉིད་ཀྱི་དབུས་དྲང་པོ་ན༔ དཔལ་ལྷ་ལས་བབས་པའི་མཆོད་
རྟེན་ཟངས་ལས་བྱས་ཤིང་གསེར་གྱིས་བྱུགས་པའི་འཁོར་ལོ་གདུགས་དང་བཅས་པ༔ དྲིལ་བུ་གཡེར་ཁའི་
སྒྲ་སྣ་ཚོགས་འབྱུང་བ༔ ཕྱོགས་བཞི་ནས་སྟོན་པའི་སྐུའི་མཆོད་རྟེན་རེ་རེ་ལ་རིན་པོ་ཆེ་སྣ་ཚོགས་ཀྱི་རྒྱུ་ལས་
བྱུང་བའོ༔ དུར་ཁྲོད་དེའི་བྱང་ཤར་མཚམས་ན་འཇིག་རྟེན་པའི་ལྷ་རྟེན་དཔག་བསམ་གྱི་ཤིང་བྷི་ས་ལ་ཞེས་
བྱ་བ་ལ༔ དུར་བྱའི་ཚོགས་དཔག་ཏུ་མེད་པ་འབབ་ཅིང་གནས་པ༔ འཇིག་རྟེན་གྱི་ལྷ་ནི་དགའ་བྱེད་དབང་
ཕྱུག་ཅེས་བྱ་བ༔ སེང་གེ་ནག་པོ་ལ་ཞོན་པ༔ ལག་ན་མདུང་རྩེ་གསུམ་ཐོགས་པ༔ དར་དམར་པོའི་འཇོལ་
བེར་གྱོན་པ༔ འགྲོ་བའི་སྲོག་ལེན་པ་ལ་ཐོགས་པ་མེད་པ༔ འཁོར་བྱེ་བ་དང་བཅས་པ་གནས་སོ༔ དེ་ན་
མཁའ་འགྲོ་མ་དཔག་ཏུ་མེད་པ་གནས་ཏེ ལ་ལ་ནི་མིག་ནས་ཉི་མའི་འོད་ཟེར་འབྱུང་བ༔ ལ་ལ་ནི་ཁ་ནས་
321

བི་མ་སྙིང་ཐིག་
འབྲུག་སྒྲ་སྒྲོག་ཅིང་མ་ཧེ་ལ་ཞོན་པ༔ ལ་ལ་ནི་ལག་ན་གྲི་ཐོགས་ཤིང་མིག་འབྲུ་ཚུགས་སུ་ལྟ་བ༔ ལ་ལ་ནི་
ལག་ན་ཐོད་པ་བརྩེགས་པ་ཐོགས་ཤིང་སྟག་ལ་ཞོན་པ༔ ལ་ལ་ནི་ལག་ན་མི་རོ་ཐོགས་ཤིང་སེང་གེ་ལ་ཞོན་
པ༔ ལ་ལ་ནི་རྒྱུ་མ་ཟ་ཞིང་ཁྱུང་ལ་ཞོན་པ༔ ལ་ལ་ནི་མདུང་རྩེ་ལ་མི་རོ་བཀལ་ཞིང་ལྕེ་སྤྱང་ལ་ཞོན་པ༔ ལ་ལ་
ནི་ཁྲག་གི་རྒྱ་མཚོ་བརླབས་ཤིང་གདོང་བཅུའམ་ལྔ་ལ་སོགས་པ་ཡོད་པ༔ ལ་ལ་ནི་ལག་པ་དཔག་ཏུ་མེད་པ་
ན་སེམས་ཅན་གྱི་རྣམ་པ་མང་པོ་ཐོགས་པ་དང་༔ དེ་བཞིན་དུ་ལ་ལ་ནི་རང་རང་གི་མགོ་བོ་བཅད་ནས་ལག་
ཏུ་ཐོགས་པ་དང་༔ ལ་ལ་ནི་རང་གི་སྙིང་བཏོན་ནས་ལག་ཏུ་བཟུང་བ་དང་༔ ལ་ལ་ནི་རང་གི་ཁོག་པ་ཕྱི་ནས་
རྒྱུ་མ་བཟུང་ཞིང་ཟ་བ་དང་༔ ལ་ལ་ནི་རྟ་དང་༔ གླང་པོ་ཆེ་དང་༔ བ་གླང་ལ་ཞོན་པ་དཔག་ཏུ་མེད་པ་གནས་
པའི་དབུས་ན་དགའ་བྱེད་ཀྱི་མཚོ་ཡོད་པ༔ དུར་ཁྲོད་ན་གནས་པའི་སྲོག་ཆགས་དཔག་ཏུ་མེད་པ་གནས་ཤིང་༔
འགྲོ་བ་རྣམས་ཀྱིས་སྐད་ཅིག་འགྱུ་བར་མི་ནུས་པ༔ སྲོག་དངོས་སུ་ལེན་ཅིང་ཟ་བར་བྱེད་པའི་གནས་སུ༔
ཤེས་རབ་ཀྱི་གདུལ་བྱ་ལ་ཕྱིན་ཅི་ལོག་པར་བྱེད་པ་ལ་དགོངས་ནས༔ སློབ་དཔོན་དགའ་རབ་རྡོ་རྗེ་ཉིད་ཀྱིས་
དེར་བྱོན་ཏེ༔ ཁྱབ་འཇུག་གི་བུ་མོ་སྐྱ་གྲོལ་པ་གཅེར་བུར་ཕྱུང་པ་ལ་ཞོན་ནས་བྱོན་ནོ༔ དེ་ནས་དུར་ཁྲོད་དེ་ན་
པ
གནས་པའི་སྲོག་ཆགས་རབ་ཏུ་འཇིགས་པ་དེ་དག་གིས་ཀྱང་༔ ཤིང་ཐོག་ངོ་མཚར་ཅན་མང་པོ་ལྷགས་ཤིང་
ཕུལ་རབ་ཏུ་འདུད་དོ༔ དེ་ནས་དབུས་ཀྱི་མཆོད་རྟེན་ལ་སྐུའི་རྒྱབ་གཏད་ནས༔ མཁའ་འགྲོ་མ་ཉི་མའི་འོད་
ཟེར་ལ་སོགས་པ་དཔག་ཏུ་མེད་པ་ལ་ཆོས་སྟོན་ཏོ༔ དུས་དེ་ཙ་ན་རྡོ་རྗེ་གདན་གྱི་ནུབ་ཕྱོགས་ན༔ རིམ་པ་
གཉིས་པ་ཞེས་བྱ་བའི་གྲོང་ཁྱེར་ན་བྲམ་ཟེ་ལེགས་ལྡན་སྟོན་པ་ཞེས་བྱ་བ་དང་༔ ཡུམ་སྣང་བའི་སྒྲོན་མེ་ཞེས་
བྱ་བའི་བུ༔ བསྟན་པ་དམ་པ་འཛིན་པའི་བདག་པོ༔ འཇམ་དཔལ་བཤེས་གཉེན་བྱ་བ་རིག་པའི་གནས་ལྔ་
ལ་ཁྱད་པར་དུ་སྤུངས་པ་གཅིག་ཡོད་དེ༔ དེ་ལ་ནམ་མཁའ་ནས་འཇམ་དཔལ་རྣོན་པོས་ལུང་བསྟན་པ༔ དུར་
ཁྲོད་ཆེན་པོ་བཟང་ལུང་དུ་ལུང་བསྟན་པ༔ ཀྱེ་རིགས་ཀྱི་བུ༔ འབྲས་བུ་ཚེ་གཅིག་ལུས་གཅིག་ལ་སངས་རྒྱུ་
བར་འདོད་ན༔ དུར་ཁྲོད་ཆེན་པོ་བསིལ་བའི་ཚལ་དུ་སོང་ཞིག ཅེས་ལུང་བསྟན་ནོ༔ དེ་ནས་འཇམ་དཔལ་
བཤེས་གཉེན་གྱིས་དུར་ཁྲོད་བསིལ་བའི་ཚལ་དུ་བྱོན་ནས་དགའ་རབ་རྡོ་རྗེ་དང་ཞལ་མཇལ་བའི་ཞུ་བ་ཕུལ་
བས༔ ལོ་བདུན་ཅུ་རྩ་ལྔའི་བར་དུ་སྤྲུལ་པའི་སྐུ་དང་ལྷན་ཅིག་ཏུ་ཆོས་ཉན་ཏོ༔ འདིའི་དུས་ན་སངས་རྒྱས་མྱ་
ངན་ལས་འདས་ནས་ལོ་ལྔ་བརྒྱ་དང་བཞི་བཅུ་རྩ་བཞི་ལོན་པའི་དུས་ན༔ དེའི་བྱང་ཤར་ན་ཆུ་བོ་དན་ཏིག་བྱ་
བའི་མགོར༔ དགའ་རབ་རྡོ་རྗེ་ཉིད་ཟག་པ་དང་བཅས་པའི་ཕུང་པོ་མི་སྣང་བར་བྱས་ནས་ཡོངས་སུ་མྱ་ངན་
322

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
ལས་འདའ་བའི་ཚུལ་བསྟན་ནས༔ དེའི་ཚེ་ས་རྣམ་པ་དྲུག་ཏུ་གཡོས་པ་དང་༔ འོད་ཟེར་གྱི་ཕུང་པོ་དཔག་ཏུ་
མེད་པ་དང་༔ སྒྲ་ཆེན་པོ་བྱུང་བས་འཇམ་དཔལ་བཤེས་གཉེན་བརྒྱལ་ཞིང་ས་ལ་འགྱེལ་ལོ༔ བརྒྱལ་སངས་
ནས་བལྟས་པས་ནམ་མཁའ་ལ་འོད་ཕུང་གི་དཀྱིལ་ན་བླ་མ་བཞུགས་པ་མཐོང་ནས༔ འཇམ་དཔལ་བཤེས་
གཉེན་གྱིས་སྨྲེ་སྔགས་མང་པོ་ཕྱུང་བ༔ ཀྱེ་མ་ཀྱི་ཧུད་ཀྱེ་མ་ཀློང་༔ སྟོན་པ་སྒྲོན་མེའི་འོད་ནུབ་ན༔ འཇིག་རྟེན་
མུན་པ་གང་གིས་སེལ༔ ཞེས་ལན་གསུམ་གྱི་བར་དུ་བརྗོད་པ་དང་༔ ནམ་མཁའ་འོད་ཕུང་གི་དཀྱིལ་འཁོར་
རིན་པོ་ཆེ་གསེར་གྱི་ཟ་མ་ཏོག་སེན་གང་བ་ཅིག་རབ་ཏུ་
ནས་ཕྱག་གཡས་པའི་གྲུ་མོ་མན་ཆད་ཕྱུང་སྟེ༔ 
འཇིགས་པའི་སྒྲ་དང་བཅས་ཏེ༔ འཇམ་དཔལ་བཤེས་གཉེན་ལ་བསྐོར་བ་ལན་གསུམ་དུ་བྱས་ཏེ༔ ཕྱག་
གཡས་པའི་མཐིལ་དུ་བབས་སོ༔ དེ་ཁ་ཕྱེ་ནས་ལྟས་པས་དགའ་རབ་རྡོ་རྗེའི་ཚིག་གསུམ་གནད་དུང་བརྡེག་
པ་རིན་པོ་ཆེ་ལྔའི་གཞི་ལ༔ བཻཌཱུརྱ་ཞུན་མའི་ཡི་གེ་རང་ནན་གྱི་རྒྱ་དང་བཅས་པ་ཅིག་འདུག་གོ༔ དེ་བལྟས་
པ་ཙམ་གྱིས་འཇམ་དཔལ་བཤེས་གཉེན་བུམ་པ་ཚད་ལྡན་བཀང་བ་ལྟ་བུར་གྱུར་ཏོ༔ དེ་ཡང་དགའ་རབ་རྡོ་
རྗེ་ཆོས་ཟད་པའི་དུས་དང་༔ འཇམ་དཔལ་བཤེས་གཉེན་ཉམས་འཕེལ་བའི་དུས་ཉིད་འཛོམ་པའོ༔ སྤྲུལ་པ་
པོ་རང་གྲོལ་བའི་རང་སྣང་སྟེ༔ བསྟན་པ་ཡུན་རིང་དུ་གནས་པར་བྱེད་པ༔ སྤྲུལ་པ་རང་བཞིན་གྱིས་གནས་
འབྱེད་དོ༔ སྤྱི༔ འཁོར་ལོ་ལྟ་བུ་སྤྲུལ་པའི་སྐུ་ལ་འདུད༔ དེ་ནས་སློབ་དཔོན་འཇམ་དཔལ་བཤེས་གཉེན་
གྱིས་འབུམ་ཚོ་དཔག་ཏུ་མེད་པའི་གྲངས་ལས༔ རང་བཞིན་རྫོགས་པ་ཆེན་པོ་རྣམས་ལ་སྡེ་གསུམ་དུ་ཕྱེ་སྟེ༔
སེམས་གནས་པ་རྣམས་ལ་སེམས་ཀྱི་སྡེ༔ བྱ་བྲལ་རྣམས་ལ་ཀློང་གི་སྡེ༔ གནད་གཙོ་བོ་རྣམས་ལ་མན་ངག་
གི་སྡེ༔ དེ་ལས་ཀྱང་ཁྱད་པར་དུ་བསྡུས་པ༔ ཐིག་ལེ་རང་གནད་དུ་ཕབ་པ་འདི་ལ༔ སྙན་རྒྱུད་དང་བཤད་
རྒྱུད་གཉིས་སུ་ཕྱེ་ནསཿ སྙན་རྒྱུད་གཉིས་ཆད་དུ་བཏང་ནསཿ བཤད་རྒྱུད་སྙིང་གི་ཏི་ཀ་རྣམས༔ གཏང་བའི་
གནས་མ་རྙེད་ནས༔ རྡོ་རྗེ་གདན་གྱི་བྱང་ཤར་མཚམས་ན༔ ཕ་བོང་རྡོ་རྗེ་རྒྱ་གྲམ་གྱིས་བཏབ་པའི་འོག་ཏུ་
སྦས་ཏེ༔ མཁའ་འགྲོ་མའི་རྒྱ་དང་བཅས་ཆོས་བདག་གིས་རྒྱས་བཏབ་སྟེ་མི་སྣང་བར་བྱས་སོ༔ དེ་ནས་རྡོ་རྗེ་
གདན་ནས༔ ནུབ་ནས་རྒྱང་གྲགས་གཅིག་ན༔ དུར་ཁྲོད་ཆེན་པོ་སོ་སའི་གླིང་ཞེས་བྱ་བ་ན༔ མཐའ་བསྐོར་དུ་
དཔག་ཚད་གཅིག་ཡོད་དེ༔ དེའི་དབུས་ན་རང་བྱུང་གི་མཆོད་རྟེན་རྒྱ་ཆེ་ལ་སྲིད་དུ་རིང་བ༔ འཁོར་ལོ་
གདུགས་དང་བྱ་རུར་བཅས་པ་རིན་པོ་ཆེ་དངུལ་ལས་བྱས་པ༔ དྲིལ་བུ་གཡེར་ཁའི་དྲ་བས་རབ་ཏུ་མཛེས་
པར་སྤྲས་པ༔ ཉི་མ་དང་ཟླ་བའི་རྒྱན་ཡོད་པ༔ དེའི་ལོག་རྣམས་ལ་ཀེའུ་རི་མ་མོ་བརྒྱད་ཀྱི་གཟུགས་རང་བྱུང་
323

བི་མ་སྙིང་ཐིག
དུ་ཡོད་པའོ༔ དེའི་བྱང་ཤར་ན་སྤུ་གྲི་མུན་ཞེས་བྱ་བའི་མཚོ་ཡོད་པ༔ དེའི་ནང་ན་ཆུ་སྲིན་ལ་སོགས་པའི་
གདུག་པ་ཅན་སྣ་ཚོགས་གནས་པ༔ མཐའ་མ་ན་སྣ་ཚོགས་འདུས་པའི་བྲག་གིས་ཀུན་བསྐོར་བ༔ དེའི་ལྷོ་
ནུབ་མཚམས་ན་འཇིག་རྟེན་ལྷ་འདྲེ་ངོ་མཚར་ཅན་ནི༔ ཤིང་ལྷ་ནག་པོ་ནྱ་གྲོ་ཏ་ཆེན་པོ་ཞིག་ལ༔ རྩེ་ལ་དུར་
བྱའི་ཚང་ཡོད་པ༔ སྐེད་པ་ན་དུག་སྦྲུལ་ནག་པོའི་ཚང་ཡོད་པ༔ རྩ་བ་ན་དུར་ཕག་ནག་པོའི་ཚང་ཡོད་པ་
འཇིག་རྟེན་གྱི་ལྷ་རྟེན་ནི༔ ཀུན་དགའ་གཞོན་ནུ་ཞེས་བྱ་བ༔ གདོང་པ་སེང་གེ་ལ་ལག་པ་བཞི་ན་རལ་གྲི་དང་
• མི་མགོ་དང་༔ མདུང་ཤིང་དང་༔ མདུང་རྩེ་གསུམ་པ་ལ་མི་རོ་བཀལ་བ་འཛིན་པ༔ ཐོད་པའི་ཕྲེང་བས་
ལུས་ཀུན་ཏུ་བརྒྱན་པ་དང་༔ ལུས་ལ་དར་ནག་པོའི་བེར་གྱོན་པ་དང་༔ འཁོར་གསོད་བྱེད་མ་མོ་འབུམ་གྱིས་
བསྐོར་བ་གླང་པོ་ལ་ཞོན་པ་རབ་ཏུ་ཤ་དང་ཁྲག་ལ་དད་པ་ཞིག་ཡོད་དོ༔ དེར་མཁའ་འགྲོ་མའི་ཚོགས་དཔག་
ཏུ་མེད་པ་ཡོད་དེ༔ ལ་ལ་ནི་སེང་གེ་ལ་ཞོན་ཅིང་སྐུ་གྲོལ་བ༔ ཐོད་པ་དགུ་བརྩེགས་ཀྱི་རྒྱལ་མཚན་འཕྱར་བ༔
ལ་ལ་ནི་བྱའི་ཚོགས་ལ་ཞོན་ཅིང་སེང་གེའི་རྒྱལ་མཚན་འཕྱར་བ༔ ལ་ལ་ནི་ལུས་གཅིག་ལ་གདོང་བཅུ་
གཅིག་ཡོད་ཅིང་རྒྱུ་མ་དང་སྙིང་ལ་སོགས་པ་ཟ་བ་དང་༔ ལ་ལ་ནི་བུད་མེད་ནག་པོ་རལ་པ་གཅིག་ཅིང་ཁ་
ནས་སྤྱང་ཁྱི་འབྱུང་བར་བྱེད་པ་དང་༔ ལ་ལ་ནི་མིའི་ལུས་ལ་གཤོག་པ་ནམ་མཁའི་མཐའ་དང་མཉམ་པའི་
གསེབ་ནས་གནམ་ལྕགས་ཀྱི་ཐོག་ཆར་འབེབས་པར་བྱེད་པའོ༔ ལག་ན་སྟག་གི་རྒྱལ་མཚན་ཐོགས་པ༔ ལ་
ལ་ནི་རང་གི་ལུས་སྟོད་སྨད་འབྲལ་ཞིང་གློ་སྙིང་འདོན་པ་དང་༔ ལ་ལ་ནི་རང་གི་ཡན་ལག་བཅད་ནས་
ཕྱོགས་ཐམས་ཅད་དུ་དོར་བ་དག་ཡོད་དོ༔ དེ་ལྟར་རྫུ་འཕྲུལ་སྣ་ཚོགས་སྟོན་པར་བྱེད་པ་དཔག་ཏུ་མེད་པ་
དག་ཡོད་དོ༔ དེ་ན་དུར་བྱ་དང་༔ དུར་ཕག་དང་༔ དུག་སྦྲུལ་དང་༔ ཅེ་སྤྱང་མདོག་མི་འདྲ་བ་མང་པོ་དང་༔
སྤྱང་ཀི་དང་ ཀི་ལི་ཀ་དང་ལ་སོགས་པའོ༔ རབ་ཏུ་འཇིགས་པའི་བུང་བ་དང་༔ རོ་གསར་རྙིང་གི་ཚོགས་
དཔག་ཏུ་མེད་པ་མང་པོ་དང་༔ རུས་པ་དང་༔ ཁྲག་གི་རྒྱ་མཚོ་དང་༔ མི་མགོའི་ཁང་པ་དང་༔ ཐོད་པ་སྐམ་
པོའི་ཁང་བུ་རྣམ་པར་བརྩེགས་པ་ན༔ ལ་ལ་འབྲད༔ ལ་ལ་ཟ༔ ལ་ལ་རྒྱུག ལ་ལ་ངུ་༔ ལ་ལ་མིག་འབྱིན༔
ལ་ལ་རྐང་འཆའ་རུས་པ་མུར༔ རྒྱུ་མ་ལ་སོགས་ཟ་བའི་དབུས་དེ་ན༔ རྣལ་འབྱོར་གྱི་དབང་ཕྱུག་རྣམས་
གནས་ཏེ༔ རྣལ་འབྱོར་པ་བརྟུལ་ཞུགས་ཀྱི་སྤྱོད་པ་སྣ་ཚོགས་བྱེད་པའི་རྣལ་འབྱོར་ཕོ་མོ་ཡང་མང་དུ་རྒྱུ་བ་ན༔
སློབ་དཔོན་ཆེན་པོ་འཇམ་དཔལ་བཤེས་གཉེན་སེང་གེ་བསྣོལ་བའི་ཁྲི་སྟེང་ན་རྡོ་རྗེ་སྐྱིལ་མོ་ཀྲུང་དུ་བཞུགས་
ཏེ༔ གསེར་དང་༔ དངུལ་དང་༔ རྨ་བྱ་ལ་སོགས་པའི་གདུགས་ཕུབ་པའི་རྒྱལ་མཚན་སྣ་ཚོགས་བསྲང་ཞིང་༔
324

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
དུར་ཁྲོད་ཁང་བུ་བརྩེགས་པ་ན་བཞུགས་ཞིང་མཁའ་འགྲོ་མའི་ཚོགས་ཀྱིས་ཡོངས་སུ་བསྐོར་ནས་ཏིང་ངེ་
འཛིན་སྐྱོང་བ་ལ་ལོ་བརྒྱ་དང་རྩ་དགུའི་བར་དུ་སྙོམས་པར་བཞུགས་སོ༔ དུས་དེ་ཙ་ན་རྒྱ་ནག་པོའི་ཡུལ་སོ་
ཤའི་གླིང་ཞེས་བྱ་བ་ན༔ ཡབ་ཁྱིམ་བདག་དགེ་བ་ལྡན་པའི་མིང་ཅན་ཅེས་བྱ་བ་དང་༔ ཡུམ་སྣང་བ་གསལ་
བ་རབ་ཏུ་མཁྱེན་པ་ཞེས་བྱ་བའི་བུ༔ ཤྲཱི་སིང་ཧ་ཞེས་བྱ་བ་སྦྱངས་པའི་ཡོན་ཏན་དང་ལྡན་པ་ཞིག་ཡོད་དེ༔
གྲོང་ཁྱེར་ཤོའང་འཇོམས་ནག་པོ་ཞེས་བྱ་བར་སྐྱེས་ནས༔ ལོ་བཅོ་ལྔ་ལོན་པའི་ཚེ་ན༔ རྒྱ་ནག་པོའི་བྱང་ཆུབ་
ཤིང་དྲུང་དུ༔ རྒྱ་ནག་པོའི་སློབ་དཔོན་ཧ་ཏི་བྷ་ལ་ཞེས་བྱ་བ་ལས་ཡི་གེའི་འགྱུར་དང་ རྩིས་དང་༔ སྒྲ་དང་
ཚད་མ་དང་༔ བསྟན་བཅོས་དང་༔ རིག་པའི་གནས་རྣམ་པ་ལྔ་རྣམས་ལོ་གསུམ་བསླབས་མཁས་པ་རྩོད་པ་
མེད་པ་ཅིག་བྱུང་༔ དེ་ནས་བྱང་ཆུབ་ཤིང་དྲུང་གི་ནུབ་ཕྱོགས གྲོང་ཁྱེར་གསེར་གླིང་བྱ་བར་འགྲོ་སྙམ་ནས་
རྔ་མོང་ནག་མོ་ཤིན་ཏུ་སྟོབས་ཆེ་བ་གཅིག་ལ་ཞོན་ནས་ཁ་ནུབ་ཏུ་བལྟས་ཏེ་ཕྱིན་པས༔ དེ་ཉིད་ཀྱི་བར་གྱི་
མཐའ་ཁབ་ཀྱི་ནམ་མཁའ་ལ༔ ཐུགས་རྗེ་ཆེན་པོ་སྤྱན་རས་གཟིགས་དབང་ཕྱུག་མངོན་སུམ་དུ་ཞལ་འཛུམ་
པ་མཛད་ནས་བདེན་པ་བྱིན་པའི་ཕྱག་རྒྱ་དང་ལྡན་པས་ཉིད་ལ་ལུང་བསྟན་པ༔ ཀྱི་སྐལ་ལྡན་རིགས་ཀྱི་བུ༔
འབྲས་བུ་ངེས་པར་འདོད་ན་ནི༔ རྒྱ་གར་གྱི་ཡུལ་གྲོང་ཁྱེར་སོ་སོའི་གླིང་ཞེས་བྱ་བ་ཡོད་པས༔ རིགས་ཀྱི་བུ་
དེར་སོང་ཞིག་ཅེས་བྱ་བར་ལུང་བསྟན་པསཿ ཤྲཱི་སིང་ཧ་ཉིད་རབ་ཏུ་ཚིམ་ནས་བསམ་པ་ཅིག་སྐྱེས་ཏེ
བདག་ནི་ད་རུང་ན་སོ་གཞོན་པས༔ འབྲས་བུ་གསང་སྔགས་དེ་ཉིད་རབ་ཏུ་གོ་སླ་བར་བྱ་བའི་ཕྱིར༔ ལོ་
བདུན་གྱི་བར་དུ་གསང་སྔགས་ཕྱི་ནང་མཐའ་དག་ལ་གོམས་པར་བྱ་སྙམ་ནས༔ དེ་ནས་སླར་རྒྱ་ནག་ཤར་
ཕྱོགས་རི་བོ་རྩེ་ལྔར་ཕྱིན་ནས་གདོལ་པའི་སློབ་དཔོན་བི་ལེ་ཀི་ཏི་ཞེས་བྱ་བ་ལ༔ གསང་སྔགས་ཕྱི་ནང་དུ་
གྲགས་པའི་རྒྱུད་དང་༔ ལུང་དང་༔ མན་ངག་དང་༔ སྒྲུབ་ཐབས་སུ་གྲགས་པ་རྣམས་ལོ་བདུན་གྱི་བར་དུ་
ཤེས་པར་བསླབས་སོ༔ དེ་ནས་ལོ་བདུན་ཅུ་རྩ་གཉིས་བར་ལ༔ དོན་མེད་སྟོང་པར་འདུག༔ དེ་ནས་རྒྱ་ནག་
པོ་སོ་ཡར་ཐ་ཞེས་བྱ་བར་རབ་ཏུ་བྱུང་ནས་ལོ་སུམ་ཅུར་ཁྲིམས་སྲུང་༔ དེ་ནས་ཡང་སྔ་དྲོའི་དུས་སུ་རི་བོ་རྩེ་
ལྔའི་ཤར་ན་ཁྲུས་ཀྱི་རྫིང་བུ་དལ་ཞིང་འཇམ་པའི་ནང་ན་ཁྲུས་བྱེད་ཀྱིན་འདུག་པ་ལ༔ ཤྲཱི་སིང་ཧ་ཉིད་རབ་ཏུ་
འགྱུར་སྐད་ཅིག་ཙམ་དྲན་པའམ་ཤེས་པའི་ཉམས་འགགས༔ དེ་ནས་དྲན་པ་སད་ནས་ཡར་ལངས་པས༔
ནམ་མཁའ་ལ་འོད་ཀྱི་ཕུང་པོའི་དཀྱིལ་ན་ཐུགས་རྗེ་ཆེན་པོ་ཉིད་སྣང་བར་གྱུར་ཏེ་ཡང་ལུང་བསྟན་ཏོ༔ དེ་
ནས་ཤྲཱི་སིང་ཧའི་བསམ་པ་ལ༔ འདི་ནས་རྒྱ་གར་ཡུལ་དུ་འགྲོ་བ་ལ༔ ལམ་ལ་བར་ཆད་ཀྱི་ས་མང་པོ་ཡོད་
325

བི་མ་སྙིང་ཐིག
བར་དེར་ལེ་ལོ་གཡེང་པས་ལོ་བཅུ་ཙམ་
སྙམ་ནས༔ རྫུ་འཕྲུལ་གཅིག་སྒྲུབ་ནས་འགྲོ་དགོས་སྙམ་པས༔ 
འགྱངས༔ དེ་ནས་ལོ་གསུམ་གྱི་བར་ལ་བསྒྲུབས་པས་གྲུབ་པ་ཐོབ་སྟེ༔ ཁྱད་པར་དུ་ཚེ་ལ་དབང་བའི་རིག་
འཛིན་གྲུབ་བོ༔ དེ་ནས་རིག་འཛིན་གྱི་རྟེན་ཚོགས་པ་ལ་ལོ་བཅུ་དགུ་ལོན༔ དེ་ནས་རྒྱ་གར་གྱི་ཡུལ་ན་ལོ་
བཅུ་དགུ་ཙ་ན༔ སོ་ས་གླིང་དུ་རྫུ་འཕྲུལ་ལ་བརྟེན་ནས་ས་ལ་ཁྲུ་གང་གིས་མ་རེག་པར་རླུང་གིས་བསྐྱོད་པ་
བཞིན་དུ་ཕྱིན་ནས་འཇམ་དཔལ་བཤེས་གཉེན་དང་མཇལ་ཏེ་ཕྱག་དང་༔ བསྐོར་བ་དང་༔ མཎྜལ་འབུལ་བ་
དང་༔ བླ་མའི་བྱ་བ་རྣམས་བྱས་ཤིང་༔ བདག་རྗེས་སུ་གཟུང་བར་ཞུ་བ་ཕུལ་བས་གནང་ངོ་༔ དེ་ནས་ལོ་ཉི་
ཤུ་རྩ་ལྔའི་བར་ལ་གདམས་པ་རྣམས་ཞུས་ཤིང་དེ་ཉིད་ཉམས་སུ་བླངས་སོ༔ འདིའི་དུས་ན་སངས་རྒྱས་མྱ་
ངན་ལས་འདས་ནས་ལོ་བརྒྱད་བརྒྱ་དང་སུམ་ཅུ་ལོན་པའོ༔ དེ་དག་ཀྱང་དུར་ཁྲོད་དེ་ཉིད་ཀྱི་དབུས་ཀྱི་
མཆོད་རྟེན་གྱི་རྩེ་ལ་འཇམ་དཔལ་བཤེས་གཉེན་ཀྱང་ཟག་པ་དང་བཅས་པའི་ཕུང་པོ་མི་སྣང་བར་ནམ་
མཁའ་འོད་དང་སྒྲས་གང་བར་སྣང་༔ ས
 ས་གཞི་སིལ་སྙན་གྱིས་གང་ཞིང་མྱ་ངན་ལས་འདའ་བའི་ཚུལ་བསྟན་ཏེ༔
དེར་ཤི་ སཾ་ཧ་ཉིད་བརྒྱལ་ཞིང་ས་ལ་འགྱེལ་བར་གྱུར་ཏོ༔ བརྒྱལ་སངས་ནས་བལྟས་པས་དམ་པ་ཉིད་
འོད་ཕུང་གི་དཀྱིལ་ན་བཞུགས་པ་མཐོང་ནས་གདུང་བའི་སྨྲེ་སྔགས་བཏོན་པ༔ ཀྱེ་མ་ཀྱི་ཧུད་ཀྱེ་མ་ཀློང་༔
སྟོན་པ་རྡོ་རྗེའི་འོད་ནུབ་ན༔ འཇིག་རྟེན་མུན་པ་གང་གིས་སེལ༔ ཞེས་བརྗོད་པས༔ ཕྱག་གཡས་པ་བརྐྱང་སྟེ༔
ཤྲཱི་སིང་ཧ་ཉིད་ཀྱི་ཕྱག་གཡས་པའི་མཐིལ་དུ༔ འཇམ་དཔལ་བཤེས་གཉེན་གྱི་སྒོམ་ཉམས་དྲུག་གི་ཞལ་
ཆེམས་རིན་པོ་ཆེའི་ཟ་མ་ཏོག་སེན་གང་བ་ཅིག་བབས་སོ༔ དེ་ཞལ་ཕྱེ་ནས་བལྟས་པས༔ རིན་པོ་ཆེ་སྣ་ལྔའི་
ཤོག་བུ་ལ༔ རིན་པོ་ཆེ་བརྒྱ་རྩ་གཅིག་གིས་ཡི་གེ་བྲིས་པ་ཅིག་འདུག་སྟེ༔ དེ་བབས་པ་ཙམ་གྱིས་ཤྲཱི་སིང་ཧ་
ཉིད་རྟོགས་པ་གདེང་དང་ལྡན་པར་གྱུར་ཏེ༔ བུམ་པ་ཚད་ལྡན་ནས་ཚད་ལྡན་དུ་བྱོ་བ་བཞིན་དུ༔ ཚིག་ལྷག་
པ་དང་ཆད་པ་མེད་ཅིང་༔ དོན་ལ་འཁྲུལ་པ་མེད་པར་གྱུར་ཏོ༔ དེའི་འོག་ཏུ་འཇམ་དཔལ་བཤེས་གཉེན་ཉིད་
དེ་ནས་ལོ་སུམ་བརྒྱ་ཉེར་ལྔ་ན༔ རྒྱ་གར་གྱི་ནུབ་ཕྱོགས་གསེར་གྱི་མེ་ཏོག་གིས་བརྒྱན་པའི་གླིང་ཞེས་བྱ་བར་
བརྫུས་ནས་སྐྱེས་ཏེ༔ འཇམ་དཔལ་བཤེས་གཉེན་ཕྱི་མ་ཞེས་བྱ་བར་གྲགས་སོ༔ དེ་ནས་ཨོ་རྒྱན་གྱི་སློབ་
དཔོན་པདྨ་འབྱུང་གནས་ལ་གསང་སྔགས་ཀྱི་སྒྲུབ་སྡེ་མཐའ་དག་གནང་བ་བསྟན་ནོ༔ དེའི་འོག་ཏུ་བསྟན་པ་
གསེར་གྱི་སྙིང་པོ་རབ་ཏུ་སྣང་བྱེད་འདི༔ རྣལ་འབྱོར་སྒྲུབ་པ་ལ་བརྩོན་པའི་ཨཱརྱ་དེ་བ་ལ་བསྟན་ནོ༔ དེ་ཉིད་
ཀྱང་དུར་ཁྲོད་འཇག་མའི་གླིང་ཞེས་བྱ་བར༔ སྦ་མོ་སྤུངས་པའི་རི་ལ་ཟག་བཅས་མི་སྣང་བར་ཡང་དག་པར་
126

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
རྫོགས་པར་སངས་རྒྱས་སོ༔ མཆོག་ཏུ་བདེ་བ་འཕེལ་བར་བྱེད་པ་དུར་ཁྲོད་ཀྱི་གནས་འགྱེད་དོ༔ སྤྱི་
དཔལ་ལྡན་ཡེ་ཤེས་རྫོགས་པའི་འཁོར་ལོ་ཅན༔ འཇིག་རྟེན་དྲུག་གི་ཕྱོགས་བཅུ་གང་ནས་ཀྱང་༔ རྙེད་པར་
དཀའ་བའི་དམ་པ་རྗེ་ལ་འདུད༔ དེ་ལྟར་འཇམ་དཔལ་བཤེས་གཉེན་འདས་ནས༔ ཤྲཱི་སིང་ཧས་རྡོ་རྗེ་གདན་
གྱི་འོག་ནས༔ གསང་བའི་གནད་བསྡུས་པའི་གསང་སྔགས་རྣམས་ཕྱུང་ནས༔ རྒྱ་ནག་པོའི་བྱང་ཆུབ་ཤིང་
དྲུང་དུ་སངས་རྒྱས་འབྱུང་བའི་གནས་སུ་ཁྱེར་ནས་ཕྱིན་ཏེ༔ བསྟན་པ་འབྱུང་བ་ཡང་དག་པའི་ཡི་གེ་རྣམས༔
བྱང་ཆུབ་ཤིང་དྲུང་དུ་ལྷ་ཁང་གི་ཡང་སྟེང་བྲང་ཁང་སྦྲེལ་མར༔ ཤྲཱི་སིང་ཧ་ཉིད་ཀྱིས་རྫོགས་པ་ཆེན་པོ་
ཐིག་ལེའི་སྒོར་ལ༔ ཕྱི་སྐོར་དང་༔ ནང་སྐོར་དང་༔ གསང་བའི་སྐོར་དང་༔ གསང་བ་བླ་མེད་པའི་སྐོར་དང་
བཞིར་ཕྱེ་ནས༔ སྐོར་གསུམ་ནི་སྤྲོས་བཅས་ཀྱི་དོན་དུ་བསྡེབས་ནས༔ ལྷ་ཁང་གི་བྱ་འདབ་ཀྱི་འོག་ཀ་བ་བཞི་
སྒྲིལ་གྱི་བར་དུ་ཟངས་ཀྱི་སྒྲོམ་བུའི་ནང་དུ་བཅུག་ཏེ་ཕྱི་རབས་ཀྱི་དོན་དུ་སྦས་ཏེ་མཁའ་འགྲོ་མའི་རྒྱ་དང་༔
ཆོས་བདག་གི་རྒྱས་བཏབ་ནས་བར་དེར་མི་སྣང་བར་བྱས་སོ༔ དེ་ནས་ཁྱད་པར་ཟབ་མོའི་གནད༔ གསང་
བ་བླ་ན་མེད་པ་ཡོངས་སུ་རྫོགས་པ་ཆེན་པོའི་སྒོར་ནི༔ ཤྲཱི་སིང་ཧ་ཉིད་སྙིང་དང་གཟུགས་ཀྱི་ཕུང་པོ་གཉིས་
འབྲལ་བ་མེད་པ་དེ་བཞིན་དུ༔ ཉིད་ཀྱི་ལུས་ལ་རྟག་ཏུ་བཅངས་ཤིང་ཡོད་པ་ལས༔ ནམ་མཁའི་གནས་ལ་
འཐུག་པོ་ཞིག་ཏུ་གུ་རུ་ཤྲཱི་སིང་ཧ་ཉིད་ཀྱིས་གསང་བའི་ཉམས་སྐྱོང་ཞིང་ལུས་ཀྱི་སྤྱོད་པ་སྐྱོང་ཞིང་ཡོད་པའི་
མཚན་མོའི་རྨི་ལམ་ན་ཤྲཱི་སིང་ཧའི་མ་རུ་བྱས་པ༔ བུད་མེད་རྒྱན་ཀུན་གྱིས་བརྒྱན་པ་གཅིག་ན་རེ༔ ཨེ་མ་བུ་
གཅིག་ལོངས་དང་ཨེ་ཤ་ཀྱེ༔ གསང་བ་ཡང་གསང་བསྡུས་པ་སྙིང་ཐིག་སྙིང་པོ་རྣམས༔ བཀྲ་ཤིས་ཁྲི་སྒོའི་ལྷ་
ཁང་གི་དཀྱིལ་དུ་སྦོས་ལ་རང་རྒྱས་ཐོབ༔ ཕྱི་རབས་བསྟན་པའི་བཙས་སུ་འགྱུར་རོ༔ ཞེས་ཟེར་བ་ནི་མཁའ་
འགྲོ་མ་རྣམ་པར་རོལ་པའི་རྒྱན་ཅེས་བྱ་བས་ལུང་བསྟན་པས༔ དེ་ནས་ཞག་གསུམ་ན༔ རྒྱ་ནག་པོ་བཀྲ་ཤིས་
ཁྲི་སྒོའི་ལྷ་ཁང་གི་ཀ་བའི་གསེང་དུ་སྦས་ཏེ༔ མཁའ་འགྲོ་མ་དང་ཆོས་བདག་གིས་རྒྱ་རིམ་པ་གཉིས་ཀྱིས་
བཏབ་ཅིང་བར་དེར་མི་སྣང་བར་བྱས་སོ༔ དེ་ཡང་ཁྱད་པར་དུ་སྔགས་ཀྱི་སྲུང་མ་ཨེ་ཀ་ཙ་ཏི་ལ་གཏད་དེ་
སྐལ་ ལྡན་ སྙིང་ གི་བུ་ དང་ འཕྲད་པར་ཤོག ཅེས་ སྨོན་ལམ་བཏབ་ནས་མི་སྣང་བ་ཉིད་དུ་མཛད་དོ༔
ཡང་རྩིས་ཀྱི་ཡི་གེ་གཏོ་སྦྱོར་གནད་ཀྱི་རྒྱ་ཆེན་པོ་དང་༔ དངོས་པོ་སྒྱུར་བྱེད་གཏོའི་ཡི་གེ་དང་༔ བརྟག་པ་
དཔྱད་ཀྱི་ཡི་གེ་དང་༔ འཕྲོག་བྱེད་ཁྲམ་གྱི་ཡི་གེ་ལ་སོགས་ཏེ་ངན་ཐབས་ཀྱི་ཡི་གེ་དཔག་ཏུ་མེད་པ་ནི༔ རྩིས་
ཀྱང་ལྔ་ལ་གཏད་པསཿ གྱིརྒྱ་ནག་རི་བོ་རྩེ་ལྔའི་ཕྱོགས་སུ་སྨྲ་བ་ཐ་བའི་ལྷ་ཁང་དུ་སྦས་ནས་མི་སྣང་བར་བྱས་སོ༔
327

བི་མ་སྙིང་ཐིག
དེ་ནས་ཤྲཱི་སིང་ཧ་ཉིད་རྒྱ་ནག་པོ་བསིལ་བྱེད་བྱ་བའི་དུར་ཁྲོད་ཤིང་ལྗོན་པ་མང་པོས་ཡོངས་སུ་བསྐོར་བ༔
དེའི་ནང་རིམ་ན་ཤིང་ཀ་ར་བཱི་རས་བསྐོར་བ༔ དེའི་ནང་ན་སྨྱུག་མ་དང་འདམ་བུའི་ཚལ་ཡོད་པ༔ དེའི་
དབུས་ན་རོ་གསར་རྙིང་གི་ཚོགས་དཔག་ཏུ་མེད་པ་ཡོད་པ་ན་མཁའ་འགྲོ་མ་དངོས་སུ་སྒྲ་མང་པོ་འདོན་པ་
དང་༔ ཤ་ཟ་ཞིང་ཁྲག་འཐུང་བ་རུས་པའི་ཚོགས་མང་པོ་འཆའ་ཞིང་ལྡིང་བ་དང་༔ གཟུགས་མི་འདྲ་བ་རྣམ་
པ་སྣ་ཚོགས་དང་༔ ཁ་དོག་མི་འདྲ་བ་རྣམ་པ་སྣ་ཚོགས་པ་དང་༔ དེ་བཞིན་དུ་དུང་འབུད་པ་ལ་སོགས་པའི་
སྒྲ་རྣམ་པ་སྣ་ཚོགས་འབྱིན་པའི་དབུས་ན༔ ཐོད་པའི་ཁང་བུ་བརྩེགས་པ་རྩེ་ལ་མེ་འབར་ཞིང་དུ་བ་སྣ་ཚོགས་
འཐུལ་བ༔ སྐེད་པ་ན་ཞག་འཛིན་ཅིང་རྩ་བ་ན་ཀླུའི་བུ་མོ་དག་ཁྲུས་བྱེད་ཅིང་ཡོད་པ་ ཤྲཱི་སིང་ཧ་ཉིད་
དགོངས་པ་ལ་གནས་ཏེ༔ གླང་པོ་ཆེ་རབ་ཏུ་བསྣོལ་བའི་ཁྲི་སྟེང་ན༔ ཁྱབ་འཇུག་གཅེར་བུ་བསྒྱུར་བའི་སྟེང་
ན་རྡོ་རྗེ་སྐྱིལ་ཀྲུང་དུ་བཞུགས་ཏེ༔ དེའི་ཚེ་ལྷ་དང་༔ ལྷ་མིན་ལ་སོགས་པས་གདུགས་དང་༔ རྒྱལ་མཚན་དང་༔
བ་དན་དང་༔ དར་གྱི་ལྡ་ལྡི་ལ་སོགས་པ་བླངས་ཤིང་རབ་ཏུ་འདུད་དོ༔ དུས་དེའི་ཚེ་ན་རྒྱ་གར་གྱི་ནུབ་ཕྱོགས་
གླང་པོའི་ཚལ་ཞེས་བྱ་བ༔ གྲོང་ཁྱེར་འབུམ་ཚོ་རྩ་དགུ་ཡོད་པ་ན༔ ཡབ་ཁྱིམ་བདག་བདེ་ལྡན་འཁོར་ལོ་ཞེས་
བྱ་བ་དང་༔ ཡུམ་བདག་ཉིད་གསལ་མ་ཞེས་བྱ་བའི་བུ་བི་མ་ལ་མི་ཏྲ་ཞེས་བྱ་བ་དང་༔ ཡང་རྒྱ་གར་གྱི་ཤར་
ཕྱོགས་ཀ་མ་ལ་ཤཱི་ལའི་ཤར་གྱི་གྲོང་ཁྱེར་ན༔ ཡབ་གདོལ་བ་ཤན་ཏི་ལག་པ་ཞེས་བྱ་བ་དང་༔ ཡུམ་དགེ་
བའི་སེམས་མ་ཞེས་བྱ་བའི་བུ་ཡེ་ཤེས་མདོ་བྱ་བ་དང་གཉིས་བཞུགས་སོ༔ དེའི་དུས་ན་རྒྱ་གར་རྡོ་རྗེ་གདན་
ན་པཎྜི་ཏ་ལྔ་བརྒྱ་བཞུགས་ཏེ༔ དེ་རྣམས་ཀྱི་ནང་ནས་དེ་གཉིས་མཁས་པ་ཐུགས་ཤེས་རབ་ལེགས་པར་
སྦྱངས་པ༔ སྐྱེ་བ་སྔོན་མ་ལ་བྲམ་ཟེ་ས་ཏ་ཞེས་བྱ་བའི་སྲས་སུ་སྐུ་འཁྲུངས་པ༔ དེའི་ཚེ་ཡང་སྐྱེ་བ་སྔ་མའི་
ལས་ཀྱི་འབྲེལ་པ་ཡོད་པས་རབ་ཏུ་མཐུན་པ་གཉིས་བཞུགས་ཏེ༔ དེའི་ཚེ་རྡོ་རྗེ་གདན་ནས་ནུབ་ཀྱི་རྒྱང་
གྲགས་ན་འདམ་བུའི་ཚལ་རབ་ཏུ་འཐུག་ཅིང་༔ མེ་ཏོག་རབ་ཏུ་དྲི་ཞིམ་པ་རྣམས་ཀྱིས་སྨྲས་པ་ཡོད་པར༔ དྲོ་
ཐོན་ནས་སྐྱོ་ཤས་སྐྱེས་ཏེ་ས་འཆག་ཏུ་བྱོན་པས་ནམ་མཁའ་ལ་སྒྲ་གཅིག་གྲགས་ཏེ༔ སྟེང་དུ་དུས་གཅིག་ལ་
བལྟས་པས་དཔལ་རྡོ་རྗེ་སེམས་དཔའ་དངོས་སུ་འཇའ་ཚོན་ལྟ་བུར་སྐུ་བཞུགས་ཏེ་ལུང་བསྟན་པ༔ ཀྱེ་
རིགས་ཀྱི་བུ་གཉིས་ཁྱེད་གཉིས་ཀྱིས་སྐྱེ་བ་ལྔ་བརྒྱའི་བར་དུ་པཎྜི་ཏའི་ལུས་བླངས་ནས་དམ་པའི་ཆོས་སྤྱད་
ཀྱང་འབྲས་བུ་གསང་སྔགས་ཡང་མ་ཐོག་པས༔ སངས་རྒྱས་ཀྱི་འབྲས་བུ་ཐོབ་པར་འདོད་ཅིང་༔ ཚེ་འདི་ཉིད་
ལ་ཟག་པ་དང་བཅས་པའི་ཕུང་པོ་མི་སྣང་བར་འདོད་ན༔ རྒྱ་ནག་པོའི་ཡུལ་བྱང་ཆུབ་ཤིང་དྲུང་གི་ལྷ་ཁང་དུ་
328

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
སོང་དང་༔ ཞེས་ལུང་བསྟན་ནོ༔ དེ་ལྟར་ལུང་བསྟན་པ་ཙམ་གྱིས་བི་མ་ལ་མི་ཏྲ་བརྩོན་འགྲུས་ཆེ་བས༔ དེ་ཀ་
ལྟར་ལོག་ནས་གྲོང་ཁང་ནས་ལྷུང་བཟེད་བླངས་ནས་གཤེགས་སོ༔ དེ་ནས་རྒྱ་ནག་པོའི་ཡུལ་བྱང་ཆུབ་ཤིང་
དྲུང་དུ་བྱོན་པས་མཁས་པ་ཤྲཱི་སིང་ཧ་དང་མཇལ་ལོ༔ རྗེ་དམ་པ་རབ་ཏུ་མཉེས་ཏེ༔ ལོ་ཉི་ཤུའི་བར་ལ་སྙན་
བརྒྱུད་ཀྱི་མན་ངག་དང་༔ རྒྱུད་ཕྱི་ནང་གསང་གསུམ་གྱི་གདམས་པ་ནི་གནང་སྟེ། དཔེ་ནི་མ་གནང་ངོ་༔ དེ་
ནས་བི་མ་ལ་ཐུགས་ཚིམ་ནས་སླར་རྒྱ་གར་དུ་བྱོན༔ དེའི་དུས་ན་རྒྱ་གར་གྱི་ཡུལ༔ དགའ་བྱེད་ཀྱི་ཚལ་ཞེས་
བྱ་བའི་གྲོང་ཁྱེར་གྱི་མཐར་མཁས་པ་ཡེ་ཤེས་མདོ་དང་འཇལ་བས༔ ཡེ་ཤེས་མདོ་དྲན་པ་རྙེད་ནས༔ བི་མ་
ལ་དེ་བཞིན་གཤེགས་པའི་སྤྲུལ་པ་བཞུགས་ཀྱིན་གདའ་འམ་ཞེས་བསྙད་པས༔ བི་མ་ལའི་ཞལ་ནས་
བཞུགས་ཀྱི་གདའ་འོ་ཞེས་གསུངས་སོ༔ ཡེ་ཤེས་མདོའི་ཐུགས་ལ་བདག་ནི་བརྩོན་འགྲུས་རེ་ཆུང་སྙམ་ནས༔
དེ་ཉིད་རང་ལ་རྒྱ་ནག་པོའི་ཡུལ་དུ་བྱོན་ནས༔ རང་བཞིན་གྱི་བྱིན་བརླབས་ཀྱིས་ཟླ་བ་དགུའི་ལམ་ལ་ཉིན་
གཅིག་གིས་ཆོད་པར་ཕྱིན་ཏེ༔ བྱང་ཆུབ་ཤིང་དྲུང་གི་མདུན་དུ་བྱོན་ནས༔ བླ་མ་མི་བཞུགས་པས་ཡེ་ཤེས་
མདོ་ཡིད་འཁྲུགས་ཏེ༔ ཕྱོགས་ཀུན་ཏུ་བལྟས་ཀྱང་གང་ནའང་མི་འདུག་པས་ཐུགས་དགོངས་ལ༔ སྔར་བི་མ་
ལར་གང་ན་བཞུགས་མ་དྲིས་སྙམ་ནས་བཞུགས་པ་ལས༔ གཞན་གང་ཡང་མ་མཐོང་བར་བུད་མེད་ནག་མོ་
ཤིན་ཏུ་ལྡེམ་བག་ཆགས་པ༔ ཆུའི་བན་རྒྱབ་ན་ཁུར་བ༔ སོ་དུང་སོ་འཁོར་མར་འདུག་པ༔ སྨིན་མ་གཡུའི་
སྨིན་མ་བར་མ་ཆད་པར་འདུག་པ། དཔྲལ་བའི་དཀྱིལ་ན་གཉེར་མ་རྡོ་རྗེ་གྱེན་ལ་ལངས་པ་གཅིག་ཡོད་པ
ཤིན་ཏུ་མདངས་དང་ལྡན་པ༔ ལག་ན་གཡུའི་ནེ་ཚོ་ཐོགས་པ་གཅིག་ན་རེ ཀྱེ༔ སྐལ་པ་དང་ལྡན་པ༔ དམ་
པ་ངེས་པའི་ལུང་འདོན་ན༔ བཀྲ་ཤིས་ཁྲི་སྒོར་ཁྱོད་རང་ལ་སྣང་བར་འགྱུར་རོ༔ ཞེས་མཁའ་འགྲོ་མ་མགོན་
སེམས་བྱམས་མ་ཞེས་བྱ་བས་ལུང་བསྟན་ནོ༔ དེ་ནས་ཡེ་ཤེས་མདོ་ཉིད་ཀྱིས་རྒྱ་ནག་པོའི་དབུས༔ བཀྲ་ཤིས་
ཁྲི་སྒོ་ཞེས་བྱ་བའི་གྲོང་ཁྱེར་ཆེན་པོ་གཅིག་ལ༔ སྒོ་ཤར་སྒོ་རུ་བལྟས་པས་སྟོང་ཕྲག་ཕྱེད་དང་གསུམ༔ ལྷོ་
སྒོར་བལྟས་པས་ཕྱེད་དང་གསུམ༔ ནུབ་དང་༔ བྱང་དུ་བལྟས་པས་དེ་ཙམ་རེ་རེ༔ ཁྲི་ཕྲག་གཅིག་ཡོད་པའི་
དབུས་ན་ལྷ་ཁང་གཅིག་ཡོད་པ༔ ལྷ་ཁང་དེ་ལ་ཡང་ལྷའི་ཁང་པ་བརྩེགས་པ༔ ལྷའི་གཙོ་འཁོར་མི་འདྲ་བ་ཁྲི་
ཕྲག་གཅིག་ཡོད་པ༔ དེ་ན་དགེ་སློང་གི་དགེ་འདུན་ཁྲི་ཕྲག་རེ་རེ་ཡོད་པ༔ རྟ་དང་གླང་པོ་ལ་སོགས་པའི་ཁྲི་
ཕྲག་རེ་རེ་ཡོད་པ༔ བྱ་དང་རོལ་མོ་བ་རྣམས་ཀྱང་དེ་སྙེད་ཅིག་ཡོད་པ་ཁྲི་སྒོ་ཞེས་བྱ་བ་དེར་བྱོན་ནས༔ ཡང་
བླ་མ་དང་མ་མཇལ་ཏེ༔ ཐུགས་རབ་ཏུ་འགྱུར་ཏེ༔ བདག་ནི་བསོད་ནམས་རེ་ཆུང་སྐལ་བ་རང་མེད་པ་ཅིག་
329

བི་མ་སྙིང་ཐིག་
ཡིན་སྙམ་སྟེ། ཡང་བླ་མ་དང་མ་མཇལ་སྙམ་པ་ལ༔ ལྷ་ཁང་དེའི་བྱང་ཤར་གྱི་མཚམས་ཀྱི་བྱ་འདབ་ཀྱི་སྟེང་
ན་ལུས་སེང་གེ་ལ་མགྲིན་པ་རྨ་བྱ་རུ་འདུག་པ༔ གདོང་སྡིག་གདོང་དུ་ཡོད་པ༔ ལུས་ལ་ཐིག་ལེ་སྣ་ཚོགས་
པས་བརྒྱན་པ༔ ལག་ན་ཐོད་པ་སུམ་བརྩེགས་ཀྱི་དབྱུག་པ་ཐོགས་པ་གཅིག་ན་རེ༔ ཨེ་མ་བུ་ཁྱོད་སྐལ་ལྡན་
པསཿ བླ་མ་ད་ཅིའི་བར་ལ་དན་ཏིའི་ཡུལ་དུ་གཤེགས༔ ཁྱོད་ནི་རབ་ལྡན་སྐལ་ཆེ་བས༔ ད་ནི་བྱང་ཕྱོགས་
དྲང་པོ་ན༔ བསིལ་བྱེད་ཅེས་བྱའི་དུར་ཁྲོད་ཡོད༔ དེ་ནས་མཁའ་འགྲོ་བརྩེ་བར་ལྡན༔ ལས་ཅན་འདུ་བའི་
ཁྱད་པར་ཡོད༔ བུ་ཁྱོད་སོང་ཞིག་དེར་སོང་ལ༔ ཅི་བདེ་བ་ནི་གསང་སྔགས་མནོས༔ ཞེས་གསུངས་སོ༔ དེ་ནི་
མཁའ་འགྲོ་མ་སྤྱོད་མ་ཞེས་བྱ་བས་ལུང་བསྟན་ནས༔ དེ་ཉིད་དུ་བྱོན་པས༔ ཤྲཱི་སིང་ཧ་དང་ཞལ་མཇལ་ནས་
རིན་པོ་ཆེའི་མཎྜལ་ཕུལ་ནས་ཕྱག་དང་བསྐོར་བ་བྱས་ནས་བདག་རྗེས་སུ་གཟུང་དུ་གསོལ་ཞེས་ཞུས་པས
ཐོད་པའི་ཁང་བུ་བརྩེགས་པའི་ནང་ནས་ཁྱབ་འཇུག་གཅེར་བུའི་གདན་ལས་བཞེངས་ཏེ༔ ཅིའང་མི་གསུང་
བར་ཕྱག་གི་སོར་མོ་གསུམ་གྱེན་ལ་བསླངས་ནས་སྤྱན་ནམ་མཁའ་ལ་གཟིགས་སོ༔ དེའི་ཚེ་ཡེ་ཤེས་མདོའི་
ཐུགས་དགོངས་ལ་ལོ་གསུམ་ནས་གནང་བ་ཡིན་ནམ་སྙམ་པ་ལ༔ ཤྲཱི་སིང་ཧ་ཉིད་ཀྱིས་མཁྱེན་ནས༔ དབུ་
གུག་པ་ལན་གསུམ་མཛད་ནས༔ དེ་ནས་ཡེ་ཤེས་མདོས་ལོ་གསུམ་པར་ལ་མཎྜལ་ཕུལ་བ་དང་༔ བཀུ་མཉེ་
དང༌༔ དྲིལ་ཕྱིས་དང་ ཕྱག་རྟེན་ལ་སོགས་པ་བླ་མའི་བྱ་བ་ཅི་རིགས་པ་བྱེད་ཀྱིན་བཞུགས་སོ༔ དེ་ནས་ལོ་
གསུམ་ལོན་པའི་ཚེ་ན༔ ཡང་ཡེ་ཤེས་མདོས་ཤྲཱི་སིང་ཧ་ལ་ཕྱག་དང་བསྐོར་བ་བྱེད་ཅིང་༔ གསེར་ཕྱེ་མ་སྲང་
སུམ་ཅུ་སོ་བརྒྱད་ཕུལ་ནསཿ བླ་མས་བདག་རྗེས་སུ་གཟུང་བར་ཞུ་ཞེས་ཞུས་པས་གནང་ངོ་༔ ལོ་དགུའི་བར་
ལ་སྙན་བརྒྱུད་ལས་མ་གནང་ངོ་༔ དེའི་ཚེ་ཡེ་ཤེས་མདོ་བསམ་པ་གཅིག་སྐྱེས་ཏེ༔ གདམས་ངག་འདིའི་འགྲོ་
སོ་འདི་ལ་དཔེ་གཅིག་ཡོད་དུ་ཐང་སྙམ་པ་ལ༔ ཡང་ཞུས་པསཿ བྱང་ཆུབ་ཤིང་དྲུང་ནས་དཔེ་རྣམས་བཏོན་
ནས་གནང་ངོ་༔ བཤད་རྒྱུད་དེ་དག་གི་གདམས་པ་ཡང་ལོ་བཅུ་གཅིག་གི་བར་ལ་གཅོད༔ དེ་ནས་ཡེ་ཤེས་
མདོ་ཉིད་ཐུགས་ཚིམ་སྟེ་ཡིད་རངས་པར་གྱུར་པའི་ཚེ༔ ཤྲཱི་སིང་ཧའི་ཞལ་ནས༔ ཁྱོད་ཡིད་རབ་ཏུ་ཚིམ་མམ་
གསུངས་པས༔ ཡེ་ཤེས་མདོས་བདག་ནི་ཡིད་རབ་ཏུ་ཚིམ་ཞེས་ཞུས་པས༔ བླ་མའི་ཞལ་ནས༔ གཏད་པ་
མེད་གསུངས་པས༔ ཡེ་ཤེས་མདོ་རྟོག་པ་གཅིག་སྐྱེས་ཏེ༔ ད་གདམས་ངག་འདི་ལ་ལམ་ཁྱེར་རབ་ཏུ་ཟབ་
པའི་གདམས་ངག་ཅིག་ཡོད་འདུག་ཨང་སྙམ་ནས་ཡང་ཞུས་པས༔ བླ་མའི་ཞལ་ནས་འདི་ལ་དབང་བསྐུར་
ཅིག་ཐོབ་དགོས་གསུངས་ནས༔ བཀྲ་ཤིས་ཁྲི་སྒོའི་ལྷ་ཁང་གི་ནང་དུ་ཕྱི་སྤྲོས་བཅས་ཀྱི་དབང་རྫོགས་པར་
330

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
གནང་ནས༔ དེ་ནས་གསང་བ་བླ་ན་མེད་པའི་མན་ངག་རྣམས་ལོ་གསུམ་གྱི་བར་ལ་གནང་ངོ་༔ བླ་མའི་ཞལ་
ནསཿ འདི་རྣམས་ལ་དཔེ་ཚན་གཅིག་ཡོད་དེ༔ ཁྱོད་རང་དུས་ལ་བབས་ཙ་ན་གནང་བར་འགྱུར་གྱི་གསུངས་
ནས་གདམས་པའི་སྣ་ཁ་ཕལ་ཆེར་རྫོགས་པར་མཛད་དོ༔ དེ་ནས་ཡེ་ཤེས་མདོའི་ཐུགས་དགོངས་ལ་
གདམས་ངག་ནི་ཞུས་ཐག་ཆོད༔ རྒྱ་གར་དུ་འགྲོ་འམ་སྙམ་པ་ལ༔ བསམ་པའི་ཕྱིས་སྐྱེས་ཏེ༔ ཡུལ་དུ་འགྲོ་
བས་དོན་མེད་སངས་རྒྱ་བའི་གདམས་ངག་ནི་ཡོད༔ འདི་རང་དུ་ཉམས་སུ་ལེན་ཅིང་༔ བླ་མའི་ཞབས་ཏོག་
བྱ་སྙམ་སྟེ་བླ་མ་ལ་ཞུ་ཕུལ་བས༔ བདག་ནི་ཉམས་སུ་ལེན་པར་ཞུ་ཞེས་ཞུས་པས༔ བླ་མའི་ཞལ་ནས་ཁྱོད་
ཉམས་སུ་ལེན་པ་ལ་དབང་རྫོགས་པར་བྱེད་དགོས་པས༔ འདི་དུམ་བུའི་ལུགས་བྱ་བ་ཡིན་གསུངས་ནས༔
གྲོང་ཁྱེར་སྟོང་པ་ཞིག་ཏུ་སྤྲོས་མེད་ཀྱི་དབང་རྫོགས་པར་གནང་༔ དེ་ནས་ལོ་གཅིག་ན་རི་བོ་ཆེན་པོ་ཀོ་ས་ལི་
ཞེས་བྱ་བའི་རྩེ་མོ་ལ་འཁོར་འདས་རུ་ཤན་འབྱེད་པའི་སྤྱོད་པ་ཚར་བར་བྱས་ཏེ༔ ཤིན་ཏུ་སྤྲོས་པ་མེད་པའི་
དབང་རྫོགས་པར་མཛད་ནས༔ ཡང་ངེས་ཤེས་ཐུན་མོང་མ་ཡིན་པ་སྐྱེས་སོ༔ དེ་ནས་ཟླ་བ་གཅིག་ལོན་པའི་
རྗེདུས་ན་རབ་ཏུ་སྤྲོས་པ་མེད་པའི་དབང་རྫོགས་པར་མཛད་ནས་རང་སེམས་ལ་དབང་ཐོབ་བོ༔ དེ་ནས་ལོ་
བཅུ་དྲུག་ཏུ་བླ་མའི་མཛད་སྤྱོད་ལྟ་ཞིང་ཉམས་སུ་བླངས་སོ༔ དེ་དག་གི་དུས་སུ་ཤྲཱི་སིང་ཧ་ཉིད་སྐབས་སུ་
བརྟུལ་ཞུགས་རླུང་འཛིན་གྱི་སྤྱོད་པ་མཛད༔ སྐབས་སུ་ཁྱད་པར་གྱི་སྤྱོད་པ་སྟག་དང་མ་ཧེ་ལ་ཞོན་ཅིང་སྐུ་
ལུས་གཅེར་བུ་ལ་ཁྲག་དང་ཞག་གིས་བྱུགས་པ༔ དབུ་ལ་རལ་པའི་ཐོར་ཚུགས་ཆེན་པོ་ལ་སྒོ་སྣ་ཚོགས་པ་
བཙུགས་ཏེ༔ ཕྱག་གཡས་པ་ན་རལ་གྲི་བཟུང་༔ གཡོན་པ་ན་ཐོད་པ་ཁྲག་གིས་བཀང་བ་ཞལ་དུ་གསོལ་ཞིང་
དུར་ཁྲོད་རྣམས་སུ་རྒྱུ་བ་དང་༔ རེས་གླང་པོ་ཆེ་ལ་ཞོན་ནས་ལུས་ལ་སྟག་གི་པགས་པ་གྱོན་པ་དང་ ཕྱག་ན་
ཌ་མ་རུ་དཀྲོལ་ཞིང་སྲིད་པ་སྤྱི་ལུགས་ཀྱི་ཞྭ་གྱོན་པ༔ དུར་ཁྲོད་དུ་རྒྱུ་བ་ལ་སོགས་པའི་སྤྱོད་པ་སྣ་ཚོགས་པ་
མཛད་དོ༔ རེས་འགའ་ས་ཆུ་མེ་རླུང་གི་རྟེན་འབྲེལ་དུ་མ་ཡང་འགྲོ་བ་རྣམས་ལ་ཕན་པའི་དོན་དུ་མཛད་དོ༔
དེ་ནས་དུས་དེའི་ཚེ་ཤི་སིང་ཧ་ཉིད་ལིའི་རྒྱལ་པོ་དཔལ་སྤྲིན་ཅེས་བྱ་བས་སྤྱན་དྲངས་ཏེ༔ སེང་གེ་དཀར་མོ་
ཡན་ལག་དྲུག་དང་ལྡན་པ་ལ༔ དར་གྱི་ཁང་བུ་ཕུབ་སྟེ་དེའི་སྟེང་དུ་དར་གྱི་གདུགས་སུམ་བརྩེགས་ཕུབ་སྟེ༔
གནོད་སྦྱིན་གྱི་བུ་སྟོབས་དང་ལྡན་པ་དྲུག་གིས་རྐང་པ་བཏེག་སྟེ་གཤེགས་སོ༔ དེ་ལྟར་གཤེགས་ནས་ཞག་
བདུན་ལོན་པའི་ནང་པར་སྒྲ་ཆེན་པོ་ཞིག་གྲོགས་ཏེ༔ ཡེ་ཤེས་མདོས་བལྟས་པསཿ ནམ་མཁའ་འོད་ཕུང་གི་
དཀྱིལ་ན་དམ་པ་ཉིད་བཞུགས་པ་མཐོང་སྟེ་བརྒྱལ་ཞིང་ས་ལ་འགྱེལ་ལོ༔ བརྒྱལ་སངས་ཙ་ན་ནམ་མཁའ་
33

བི་མ་སྙིང་ཐིག
འོད་ཕུང་གི་དཀྱིལ་ན་སྣང་བར་གྱུར་པ་ལ༔ 
བར་སྣང་ཐམས་ཅད་སྒྲའི་ཚོགས་སྙན་པར་དཀའ་བ་དཔག་ཏུ་
མེད་པ་གྲགས་པ་དང་༔ ས་གཞི་ཐམས་ཅད་རབ་ཏུ་ལྡེག་པ་དང་༔ འགུལ་བ་དང་༔ འཁྱོམ་པའི་སྟེངས་ན་
གསེར་དང་དངུལ་ལ་སོགས་པའི་མེ་ཏོག་སིལ་མ་དཔག་ཏུ་མེད་པ་སྤུངས་པ་དག་མཐོང་སྟེ༔ བདག་གི་བླ་མ་
མྱ་ངན་ལས་འདའ་བའི་ཚུལ་བསྟན་སྙམ་ནས་གདུང་བའི་སྨྲེ་སྔགས་ཕྱུང་བ༔ ཀྱེ་མ་ཀྱི་ཧུད་ཀྱེ་མ་ཀློང་༔ སྟོན་
པ་སྒྲོན་མེའི་འོད་ནུབ་ན༔ འཇིག་རྟེན་མུན་པ་གང་གིས་སེལ༔ ཞེས་བརྗོད་པ་དང་༔ ཤྲཱི་སིང་ཧ་ཉིད་ཀྱི་ཞལ་
ཆེམས་གཟེར་བུ་བདུན་པ་ཕྱག་གི་མཐིལ་དུ་བབས་པ་དང་༔ སྒྲ་ཡང་༔ སྙིང་ཐིག་གསང་བའི་མན་ངག་རྣམས༔
བཀྲ་ཤིས་ཁྲི་སྒོའི་ཀ་བའི་བསམ་ལེའི་ནང་ན་ཡོད་ཀྱི་ལོངས་ལ༔ དུར་ཁྲོད་བྷ་སིང་གི་གནས་ལ་སོང་ཞིག་
ཅེས་ལུང་བསྟན་ནོ༔ འདིའི་དུས་སུ་སངས་རྒྱས་མྱ་ངན་ལས་འདས་ནས་ལོ་དགུ་བརྒྱ་དང་བརྒྱད་ཅུ་རྩ་བཞི་
ལོན༔ མཆོག་ཏུ་སེམས་བསྐྱེད་པར་བྱེད་པ་དུར་ཁྲོད་ཀྱི་གནས་འབྱེད་དོ༔ སྐུ་གསུམ་ཡེ་ཤེས་ལྔ་ལྡན་པའི་
མཁྱེན་བདག་ཡེ་ཤེས་ཅན་ལ་འདུད༔ དེ་ནས་ཡེ་ཤེས་མདོའི་དགོངས་པ་ལ༔ བླ་མའི་ལུང་བཞིན་བྱའོ་སྙམ་
ནས་གསང་བའི་དཔེ་རྣམས་བཏོན་ནས༔ དཔེ་རྣམས་ཐམས་ཅད་ཆུ་དར་གྱི་ལྡེབ་ལ་གྲིལ་ནས༔ རྒྱ་ནག་པོའི་
མི་ལྕེ་སྨིན་ཚོགས་བདག་བྱ་བ་དང་༔ སེམས་བཟང་དཔལ་གྲོས་བྱ་བ་གཉིས་ལ་བསྐུར་ཏེ་རྒྱ་གར་གྱི་ཡུལ་
དུར་ཁྲོད་བྷ་སིང་ཞེས་བྱ་བར་བྱོན་ནོ༔ 
དུར་ཁྲོད་དེ་ནི་རྡོ་རྗེ་གདན་ནས་ཤར་ཕྱོགས་ཐག་ཤིན་ཏུ་རིང་བ་ན་
ཡོད་དེ༔ དེའི་བྱང་གི་ཕྱོགས་ན་རི་ནག་པོ་གླང་པོ་ཆེ་ཉལ་བ་ལྟ་བུའི་ཁ་ནས་ཆུ་འབབ་པ་དང་༔ ལྷོ་ནས་སྟག་
སེར་པོ་ལངས་པ་ལྟ་བུའི་རི་ལས་ཙཎྜན་གོར་ཤི་ཤའི་དྲི་འཐུལ་བ་དང་༔ ནུབ་ནས་སེང་གེ་གནམ་ལ་མཆོངས་
པ་ལྟ་ བུའི་ རི་ བྲག་ ལ་ བྱ་ཁྱུང་ གི་ ཚང་ཡོད་པཿ ཤར་ན་ཚངས་པ་ལྷའི་ཞལ་ ལྟ་ བུའི་ ལི་ཤིང་ ལ༔ དགོས་
འདོད་གང་ཡང་འབྱུང་བའི་དབུས་ན༔ བསོད་ནམས་ རྫོགས་ པའི་མཆོད་རྟེན་ཅེས་བྱ་བ༔ རྒྱུ་རིན་པོ་ཆེ་
ཟངས་དང་ལྕགས་ལས་བྱས་པ༔ སྲོག་ཤིང་ཙནྡན་སྦྲུལ་གྱི་སྙིང་པོ་ཅན་ལ༔ རྩེ་མོ་ཤིང་འདབ་སྣ་ཚོགས་པདྨ་༥
བཀྲམ་པ་ལྟ་བུའི་གདུགས་སུ་གྱུར་པ༔ སྐེད་པར་རིན་པོ་ཆེ་མཐིང་གི་འཁོར་ལོ་བརྩིགས་པ་ལྟ་བུའི་འཁོར་
ལོ་བྲིས་པ༔ རྩ་བར་པདྨའི་སྙིང་པོ་ཁ་སྦྱར་བ་ལྟ་བུའི་བང་རིམ་གྱི་ངོས་ལ་ཡོད་པ༔ བང་རིམ་ཐ་མའི་སྟེང་ན་
ཤིང་གི་རྒྱལ་པོ་སེང་དྷ་ཞེས་བྱ་བ་ཕྱོགས་ཀུན་ནས་ཡོད་དེ༔ ཤིང་དེའི་ཡལ་ག་ཐམས་ཅད་གཅིག་ལ་གཅིག་
འབྲེལ་ཏེ་གཡུ་ཐག་འབྲེལ་བ་ལྟ་བུའི་དྲྭ་བ་དང་༔ དྲ་བ་ཕྱེད་པ་ལྟ་བུར་གྱུར་པ༔ བང་རིམ་འོག་མ་རྣམས་ན་
དུར་ཁྲོད་ན་གནས་པའི་སྲོག་ཆགས་དུ་མ་ཡོད་པ༔ དེའི་སྟེང་ན་ལྷའི་བུ་མོ་མང་པོས་བསྐོར་བར་བྱེད་པ
332

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
དེའི་སྟེང་མ་ན་བསིལ་བྱེད་ཐོགས་པའི་དགེ་བསྙེན་མ་མང་པོས་བསྐོར་བ་བྱེད་པ༔ དེའི་སྟེང་ན་སྤྲུལ་པའི་བྱ་
རིགས་མང་པོས་བསྐོར་བ་བྱེད་པའོ༔ དེ་ཉིད་ནས་ལྷོ་དྲང་པོའི་རྒྱང་གྲགས་ཕྱེད་ན་འཇིག་རྟེན་པའི་ལྷ་རྟེན་
ཤེལ་གྱི་ཁང་པ་སྒོ་ཡོད་པའི་ནང་ན༔ གཤིན་རྗེ་དུས་མཚམས་བྱ་བ་མདོག་ནག་ལ་སྐྲ་གཡེངས་ཤིང་མཆེ་བ་
གཙིགས་པ༔ གསུས་པ་ཆེ་ལ་མིག་གྱེན་དུ་ལྡོག་པ༔ འཇིག་རྟེན་གྱི་མ་མོ་སྟོང་གིས་བསྐོར་བ་གནས་སོ༔
དེའི་སྟེང་དུ་འཛམ་བུའི་གླིང་བསྐྱོད་པར་བྱེད་པའི་ལྷ་བཙུན་དྷ་རི་ཞེས་བྱ་གནས་ཏེ༔ དེ་ཡང་མདོག་དམར་པོ་
གཅེར་བུ་བོང་བུ་ཞོན་པ༔ ཁྲག་གི་རལ་པས་ས་གཞི་ཁེངས་པ༔ མིག་ནས་དུ་བ་འཐུལ་བ༔ ཁ་ནས་མེ་འབར་
བ ལག་པ་གཡས་པ་ན་མདུང་རྩེ་གསུམ་པ་ལ་མི་རོ་རྒྱང་ཐབས་སུ་བཀལ་བ༔ ལག་པ་གཡོན་པ་ན་བུམ་པ་
འཛིན་པ༔ དེ་ལ་བདུད་ཀྱི་འཁོར་བརྒྱད་བརྒྱས་བསྐོར་བ༔ ལས་སུ་གསོན་ཁྲག་འཇིབས་པ༔ དམ་ཚིག་
ཉམས་པའི་གཤེད་མ་ཞིག་ཡོད་དོ༔ དུར་ཁྲོད་དེ་ན་རོ་གསར་རྙིང་གི་ཚོགས་དཔག་ཏུ་མེད་པ་གཅིག་གི་སྟེང་
ན་གཅིག་ཆགས་པ་དཔག་ཏུ་མེད་པ་ཡོད་པ༔ དུར་ཁྲོད་དེ་ན་གནས་པའི་སྲོག་ཆགས་དེ་དག་ནི༔ ཤིང་གི་
འབྲས་བུ་སྣ་ཚོགས་དཔག་ཏུ་མེད་པ་ལ་ལོངས་སྤྱོད་པ་ཤ་ཁྲག་ལ་མི་དད་པའོ༔ དེའི་ཕྱོགས་མཚམས་ན་མི་
མགོ་རློན་པའི་ཁང་པ་ན༔ ཤར་ན་མཁས་པ་དཔལ་གྱི་བློ་གྲོས་ཞེས་བྱ་བ་ཁྱུང་ལ་ཞོན་ཅིང་ཁམས་གསུམ་
ཀུན་ཏུ་འགྲོ་བར་བྱེད་པ༔ མདོག་སྨུག་ནག་ལ་གདོང་ལྔ་པ༔ རལ་པའི་ཐོར་ཚུགས་གྱེན་དུ་འཁྱིལ་བའི་
གསེབ་ན༔ ཐོད་པའི་ཕྲེང་བས་ཡོངས་སུ་བསྐོར་བ༔ ཕྱག་བཅུ་ན་འཁོར་ལོ་དང་༔ པདྨ་དང་༔ མདུང་ཤིང་༔
ཞིང་ཆུང་མདའ་གཞུ་ཐོགས་པའོ༔ གཡོན་ན་དགེ་སློང་དང་༔ སེང་གེ་དང་༔ སྤྱང་ཁྱི་དང་༔ བ་དན་དང་༔
གཞུ་ལ་སོགས་པའི་ལུས་ལ་དུར་ཁྲོད་ཀྱིས་བརྒྱན་པ་ལཿ འཁོར་ཞི་བའི་རིགས་ཀྱི་མཁའ་འགྲོ་མ་སྟོང་
གནས་སོ༔ ལྷོ་ན་མཁའ་འགྲོ་མ་མགོན་སེམས་མ་མདོག་སེར་མོ་ཞལ་གཅིག་ཕྱག་གཉིས་པ་ཚོགས་བདག་
ལ་ཞོན་པ༔ གཅེར་བུ་འཇིགས་པའི་གཟུགས་ཅན༔ གཡུ་དང་མུ་མེན་གྱི་གཤོག་པ་ཡོད་པ༔ གཡས་ན་ཐོད་
པའི་ནང་ན་ཕག་མོའི་ཆང་གིས་བཀང་བ༔ གཡོན་དངོས་གྲུབ་ཀྱི་གཟུགས་བསྣམས་པ༔ མིག་འབྲུ་ཚུགས་སུ་
ལྟ་ཞིང་ཞལ་བགྲད་པ༔ རྒྱས་པའི་མཁའ་འགྲོ་མ་སྟོང་གིས་བསྐོར་བ་ཡོད་དོ༔ ཡང་ནུབ་ན་འབར་མ་ཆེན་པོ་
མདོག་དམར་མོ་སྐྲ་བརྗེས་པ་གཅེར་བུ་ལ༔ གཡས་རྡོ་རྗེ༔ གཡོན་ཞགས་པ་སྐྱོང་བ་རི་དྭགས་ལ་ཞོན་པ་
འཁོར་དབང་གི་རིགས་ཀྱི་མཁའ་འགྲོ་མ་སྟོང་གིས་བསྐོར་བ་ཡོད་དོ༔ བྱང་ན་ཀུན་ཏུ་བཟང་མོ་མདོག་ལྗང་
གུ༔ གཅེར་བུ་སྐྲ་གྲོལ་བ༔ གཡས་འུག་པཿ གཡོན་ཁྲ་ཐོགས་པ༔ སྤྱང་ཀི་ལ་ཞོན་པ༔ འཁོར་ལས་ཀྱི་མཁའ་
333

བི་མ་སྙིང་ཐིག
འགྲོ་མ་སྟོང་གིས་བསྐོར་བའོ༔ བྱང་ཤར་ན་མེ་ཁྱེར་གློག་གི་འཕྲེང་བ་འཛིན་པ་ཞེས་བྱ་བ༔ སྐུ་མདོག་ལྗང་བ༔
གཅེར་བུ་སྐྲ་བརྗེས་པ༔ གཡས་པ་ན་རལ་གྲིའི་ཕྲེང་བ༔ གཡོན་ན་སྡིགས་མཛུབ༔ མ་ཧེ་ལ་ཞོན་པ་ལ་
གསོད་པའི་མ་མོ་བདུན་གྱིས་བསྐོར་བ༔ ཤར་ལྷོ་ན་ཤ་བ་རི་སྔོ་སངས་གཅེར་བུ་སྐྲ་གྲོལ་བ༔ ལག་པ་གཉིས་
ཀྱིས་བམ་ཆེན་བཟུང་སྟེ༔ ཟ་བར་བྱེད་པ་གླང་པོ་ལ་ཞོན་པ༔ སྒྲོལ་བར་བྱེད་པའི་གིང་མོ་བདུན་གྱིས་བསྐོར་
བ༔ 
ལྷོ་ནུབ་ན་གྲགས་སྦྱིན་མོ་སྔོ་སྐྱ་གཅེར་བུ་སྐྲའི་མདུད་པ་རྒྱབ་དུ་བཅིངས་པ༔ 
ལག་པ་ན་སེང་གེའི་རྒྱལ་
མཚན་འཛིན་པ༔ ཁ་ནས་ཧཱུྃ་ཞེས་སྒྲོག་པཿ རོ་ལ་ཞོན་པ་ཟླ་བའི་འོད་ཡོད་པ༔ ཤ་ཟ་མ་མོ་བདུན་གྱིས་
བསྐོར་བའོ༔ ནུབ་བྱང་ན་ཆགས་མེད་མ་མདོག་སྨུག་ནག་སྐྲ་གཅིག་གཡས་ནས་གཡོན་དུ་འཁྱིལ་བ༔ མིག་
གཅིག་གིས་སྟོང་གསུམ་དུས་གཅིག་ལ་མཐོང་བ༔ 
སོ་གཅིག་གིས་དམ་ཉམས་ཀྱི་སྲོག་རྩ་གཅོད་པ ལག་པ་
གཅིག་གིས་ནད་ཀྱི་རྐྱལ་པ་དུས་གཅིག་ལ་འཛིན་པ༔ 
ནུ་མ་གཅིག་གིས་འགྲོ་བ་རྣམས་དུས་གཅིག་ལ་
གསོས་པ༔ རྐང་པ་གཅིག་གིས་འཁོར་འདས་རྣམས་དུས་གཅིག་ལ་འཁོར་བ་དང་༔ ཤ་དང་ཁྲག་ལ་དད་པ་
དང་༔ འཆི་བདག་གི་མ་མོ་བདུན་གྱིས་བསྐོར་བ་གནས་སོ༔ དེ་ལ་བྱོལ་སོང་གི་རིགས་དཔག་ཏུ་མེད་པ་དང་༔
སྤྲུལ་པའི་མ་མོ་དཔག་ཏུ་མེད་པ་གནས་སོ༔ དེ་དག་གི་ལྷོ་ན་ལྟེ་བ་རིན་པོ་ཆེ་ལ༔ ཁྲི་རྐང་བརྩེགས་པའི་སྟེང་
ན་སྟག་གྲུས་མ་ལ་ཆིབས་ནས༔ དེ་ཡང་དེ་ཉིད་ཀྱི་སྟེང་ན་སྐྱིལ་ཀྲུང་དུ་བཞུགས་ནས་ཕྱག་མཆོག་སྦྱིན་མཛད་
པ༔ རྨ་བྱའི་གདུགས་ཕུབ་ནསཿ ཕྱོགས་ཀུན་ནས་བ་དན་དང་༔ བསིལ་གཡབ་ལ་སོགས་པ་བསླངས་པའི་
དབུས་ན་ཡེ་ཤེས་མདོ་ཉིད་བཞུགས་ཏེ༔ མཁའ་འགྲོ་མ་རྣམས་ལ་གསང་བ་སྙིང་ཐིག་བཀའ་གསང་ངེས་པ་
རྣམས་སྟོན་ཏོ༔ དེའི་ཚེ་ན་བི་མ་ལ་མི་ཏྲ་ཉིད་དུར་ཁྲོད་ཐ་ཆུང་ཞེས་བྱ་བར་གླང་སྔོན་པོ་ཞིག་ལ་ནི་ཞོན༔
ལག་ཏུ་བསིལ་གཡབ་ཀྱི་གདུགས་གཅིག་བཟུང་༔ བླ་གོས་ཕྲག་པ་གཡས་ལ་གཡར་ནས་སྤྱོད་པ་ལ་བྱོན་
པའི་ཚེ༔ ནམ་མཁའ་ལས་མཁའ་འགྲོ་མ་དཔལ་གྱི་བློ་གྲོས་ཞེས་བྱ་བས་ལུང་བསྟན་པ༔ ཀྱེ་སྐལ་ལྡན་སྔ་མ་
བས་ཟབ་པའི་སྙིང་ཐིག་གི་གདམས་པ་བཞེད་ན༔ དུར་ཁྲོད་ཆེན་པོ་བྷ་སིང་གི་ནགས་ལ་སོང་ཞིག་ཅེས་བྱ་
བ་ལུང་བསྟན་པས༔ བི་མ་ལ་རབ་ཏུ་བརྩོན་འགྲུས་ཆེ་བས༔ དེ་ཉིད་རང་དུ་དུར་ཁྲོད་བྷ་སིང་དུ་བྱོན་པས་
སྔར་གྱི་མཁས་པ་ཡེ་ཤེས་མདོ་བཞུགས་ཀྱིན་འདུག་པས མོས་པ་ཐུན་མོང་མ་ཡིན་པ་སྐྱེས་ཏེ༔ སྔར་གྱི་
མཉམ་པོ་ལ༔ བླ་མའི་སློབ་མ་སྔོན་ཡིན་ཀྱང་ཆེ་ཆུང་མ་བརྩིས་པར་ཕྱག་དང་བསྐོར་བ་བྱས་ནས༔ ཀྱེ་དམ་པ་
ལགསཿ སྔོན་ཆད་དང་མི་འདྲ་བའི་གདམས་པ་མངའ་བར་གདའ་བས་བདག་རྗེས་སུ་གཟུང་དུ་གསོལ༔
334

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས། །
ཞེས་ཞུ་བ་ཕུལ་བས༔ དབུ་གུག་མཛད་པས་མཛོད་སྤུའི་བུ་ག་ནས་འོད་ཟེར་འདོམ་དགུ་བརྒྱ་དང་དགུ་བཅུ་
རྩ་ལྔ་སྤྲོས་སོ༔ དེ་ལ་ཡང་ངོ་མཚར་སྐྱེས་སོ༔ དམ་པའི་ཞལ་ནས་དེ་ལྟ་བུ་ལ་ངོ་མཚར་རྒྱུ་མེད་གསུངས་ནས་
སྤྱན་ནམ་མཁའ་ལ་ལྡོག་པས༔ ལོངས་སྤྱོད་རྫོགས་པ་སྐུའི་ཞིང་ཁམས་ཀྱིས་ནམ་མཁའ་ཁེངས་པ་ཙམ་སྤྲུལ་
ནས༔ དམ་པ་སངས་རྒྱས་སྤྲུལ་པ་དེ་ལ་ནི༔ གདམས་པའི་རིགས་མི་འདྲ་བ་དཔག་ཏུ་མེད་པ་བཞུགས་ཀྱིན་
འདུག༔ ཁོང་ཟག་བཅས་ཀྱི་ཕུང་པོ་མི་སྣང་བར་ཡོངས་སུ་མྱ་ངན་ལས་འདས༔ སྔོན་ཆད་མ་ཡིན་པའི་མན་
ངག་ངོ་མཚར་ཅན་འབའ་ཞིག་ཡོད་པས༔ རིགས་ཀྱི་བུ་དང་བས་རབ་ཏུ་འདུན་པའི་སྒོ་ནས་དབང་བཞི་རབ་
ཏུ་རྫོགས་པར་གྱིས་ཤིག་གསུངས་ནས༔ དེ་ཉིད་དུ་སྤྲོས་བཅས་ཀྱི་དབང་རྫོགས་པར་མཛད༔ དེ་ཉིད་ཐོབ་
པའི་རྟགས་སུ་མཛོད་སྤུའི་བུ་ག་རབ་ཏུ་གསལ་བར་གྱུར་ཏོ༔ དེ་ནས་ལོ་གཅིག་ལྷའི་ཁང་པ་ཞིག་ཏུ་སྤྲོས་
མེད་ཀྱི་དབང་བསྐུར༔ དེ་ཉིད་ཐོབ་པའི་རྟགས་སུ་བ་སྤུའི་བ་ག་རྣམས་རླངས་པ་དུ་བ་ལྟ་བུར་བྱུང་༔ དེ་ནས་
ཟླ་བ་དྲུག་གི་བར་ལ་རི་བོ་སྲོང་བྱེད་ཀྱི་རྩེ་མོ་ལ་འཁོར་འདས་རུ་ཤན་འབྱེད་པའི་སྤྱོད་པ་ཚར་བར་སྤྱད་དོ༔
ཤིན་ཏུ་སྤྲོས་མེད་ཀྱི་དབང་རྫོགས་པར་བསྐུར༔ དེ་ཉིད་དུ་ཉམས་སུ་མྱོང་བ་ཐུན་མོང་མ་ཡིན་པ་བསྐྱེད་དོ༔
དེ་ཉིད་ཐོབ་པའི་རྟགས་སུ་ཤངས་ཀྱི་རྩེ་མོ་ལ་ཡི་གེ་ཨ་དཀར་པོ་ཐིགས་ལ་ཁད་པ་ཅིག་བྱུང་༔ དེ་ནས་ཟླ་བ་
དྲུག་ན་རབ་ཏུ་སྤྲོས་མེད་ཀྱི་དབང་རྫོགས་པར་བསྐུར་བས༔ སེམས་ཉིད་ངོ་བོ་ཟང་ཐལ་དུ་མཐོང་ངོ་༔ དེའི་
དུས་ན་མཁས་པ་ཆེན་པོ་དེ་གཉིས་ཀྱིས་ལོ་བརྒྱ་བརྒྱ་དང་གསུམ་གསུམ་ལོན་ཏེ༔ དབང་དང་པོ་བསྐུར་བའི་
དུས་སྐོར་གསུམ་གྱི་གདམས་ངག་དཔེ་དང་བཅས་པ་གནང་ངོ་༔ གཉིས་པ་གསང་བ་བླ་ན་མེད་པའི་དཔེ་
རྒྱུད་གནང་༔ གསུམ་པ་དེ་དག་གི་ཞལ་གདམས་རྣམས་གནང་༔ བཞི་པ་སྙིང་ཏིག་གསུངས་པའི་གནད་
བསྡུས་པ་མཐའ་དག་མ་ལུས་པར་གནང་ངོ་༔ ལོ་བཅུ་བཞིའི་བར་ལ་གདམས་པ་ཞུན་ཐག་བཅད་དོ༔ དེའི་
དུས་སུ་སངས་རྒྱས་མྱ་ངན་ལས་འདས་ནས་ལོ་དགུ་བཅུ་དང་དགུ་བཅུ་རྩ་བཞི་ལོན་ནོ༔ དེའི་དུས་སུ་ཡེ་ཤེས་
མདོ་ཉིད་ཀྱང་ཟག་བཅས་མི་སྣང་བར་ཡོངས་སུ་མྱ་ངན་ལས་འདའ་བའི་ཚུལ་བསྟན་ཏེ༔ ལྷག་མ་མེད་པར་
ནམ་མཁའ་འོད་ཀྱིས་བཀང་སྟེ་གཤེགས་པསཿ བི་མ་ལ་མ་ཏྲི་བརྒྱལ་ཞིང་ས་ལ་འགྱེལ་ལོ༔ བརྒྱལ་སངས་
ནས་བལྟས་པས་ནམ་མཁའ་འོད་ཕུང་གི་དཀྱིལ་ན་བླ་མ་བཞུགས་ནས༔ བར་སྣང་ཐམས་ཅད་ལྷ་རྫས་ཀྱི་
གདུགས་དང་ རྒྱལ་མཚན་དང་༔ བ་དན་ལ་སོགས་པས་གང་བ༔ ས་གཞི་ཐམས་ཅད་ལྷ་དང་མིའི་བྱེ་བྲག་
གིས་ཁེངས་པ་དག་མཐོང་སྟེ གདུང་བའི་སྨྲེ་སྔགས་ཕྱུང་བ༔ ཀྱེ་མ་ཀྱི་ཧུད་ཀྱེ་མ་ཀློང་༔ སྟོན་པ་སྒྲོན་མེའི་
335

བི་མ་སྙིང་ཐིག
འོད་ནུབ་ན༔ འཇིག་རྟེན་མུན་པ་གང་གིས་སེལ༔ ཞེས་བརྗོད་པསཿ ཕྱག་གཡས་པའི་གྲུ་མོ་མན་ཆད་ཕྱུང་སྟེ༔
བི་མ་ལའི་ཕྱག་གཡས་པའི་མཐིལ་དུ་རིན་པོ་ཆེའི་ཟ་མ་ཏོག་གི་ནང་དུ༔ རིན་པོ་ཆེ་སྣ་ལྔས་རྒྱས་བཏབ་སྟེ༔
དེ་བབས་པ་ཙམ་གྱིས་ཀྱང་བི་མ་ལ་ཉིད་ཀྱང་༔ བུམ་པ་ཚད་ལྡན་ནས་ཚད་ལྡན་དུ་བྱོ་བ་ལྟར་ཚིག་ལ་ལྷག་
ཆད་མེད༔ དོན་ལ་འཁྲུལ་པ་མེད་པར་གྱུར་ཏོ༔ མ་སྨིན་པ་སྨིན་པར་བྱེད་པ་དུར་ཁྲོད་ཀྱི་གནས་འབྱེད་དོ༔ སྤྱི
སུ་མྱ་སྱ་སཾ༔ མཁའ་འགྲོ་མ་ཡི་ཚོགས་ཀྱིས་བསྐོར༔ ཡང་དག་ལམ་དུ་འགྲོ་འཛུད་པ༔ འཇིགས་པ་རྣམས་
ལས་རྒྱ་ཆེར་སྒྲོལ༔ དམ་པ་སངས་རྒྱས་གཤེགས་ལ་འདུད༔ དེ་ནས་མཁས་པ་བི་མ་མི་ཏྲས་རྒྱ་གར་ཤར་
ཕྱོགས་ཀ་མ་རུའི་གྲོང་ཁྱེར་ན༔ རྒྱལ་པོ་སེང་གེ་བཟང་པོ་ཞེས་བྱ་བའི་མཆོད་གནས་ལོ་ཉི་ཤུ་མཛད་དོ༔ དེའི་
དུས་ན་སྨྱུག་མའི་བསིལ་ཁང་དུ་བཞུགས་ཤིང་༔ ཟས་གོས་དང་བྲལ་ཡང་རྒྱལ་པོ་དེའི་ཚོགས་གསོག་པའི་
ཕྱིར་བཞུགས་སོ༔ རྒྱལ་པོ་དེ་ཡང་སློབ་དཔོན་མཁས་པ་དེའི་བྱིན་རླབས་ཀྱིས༔ རང་བཞིན་གྱིས་བསམ་
གཏན་ཕེབས་པའམ༔ འཁོར་དང་ལོངས་སྤྱོད་ཕུན་སུམ་ཚོགས་པའམ༔ ཡུལ་ཁམས་ཙམ་དུ་ཡང་བཀྲ་ཤིས་
པའི་ཡན་ལག་དང་ལྡན་པར་གྱུར་ཏེ༔ དེ་ནས་རྒྱ་གར་གྱི་ནུབ་ཕྱོགས་གྲོང་ཁྱེར་བི་རྒྱལ་ཞེས་བྱ་བར་རྒྱལ་པོ་
དྷགླུ་པ་ལ་ཞེས་བྱ་བའི་ཆོས་སྟོན་གསོལ་ཞིང་༔ ནང་ནུབ་རྒྱལ་པོའི་ཚོགས་གསོག་པའི་ཕྱིར་ཆོས་སྟོན་ལ་
སྙག་གོ༔ དེ་ནས་དཔག་ཚད་ལྔ་བརྒྱ་ཡོད་པ་འདས་པའི་བྱང་ཕྱོགས་ན༔ དུར་ཁྲོད་རབ་ཏུ་སྣང་བྱེད་ཅེས་བྱ་
བ་ཡོད་དེ༔ ཤིན་ཏུ་ནགས་འཐུག་པ་ཞིག་གི་དཀྱིལ་ན་སྤང་གཤོངས་དཔག་ཚད་གཅིག་ཡོད་དེ༔ དེའི་དབུས་
ན་རྣམ་པར་རྒྱལ་བ་འཁོར་བ་འཇིག་ཅེས་བྱ་བའི་མཆོད་རྟེན་ཁྲི་ལྕགས་ལས་བྱས་པ༔ བང་རིམ་ནི་ཟངས་
དང༌༔ མུ་མན་དང་༔ གསེར་ལས་བྱས་པ༔ པདྨ་རིན་པོ་ཆེའི་ཟེལ་སྨྱུག་ལས་བྱས་པ༔ བུམ་པ་རིན་པོ་ཆེ་
མཐོན་མཐིང་ལས་བྱས་པ། བྲེ་རིན་པོ་ཆེ་ཕྲ་མེན་ལས་བྱས་པ༔ འཁོར་ལོ་རྣམས་རིན་པོ་ཆེ་སྣ་མི་འདྲ་བ་
བཅུ་གསུམ་ལས་བྱས་པ༔ གདུགས་རིན་པོ་ཆེ་སྣ་ཚོགས་འདུས་པའི་འཁྲུགས་པ་ལས་གྱུར་པ༔ ཉི་ཟླ་དང་
བྱ་རུ་ལ་སོགས་པ་རང་བཞིན་གྱི་རྣམ་དག་ཆེན་པོ་ལས་རབ་ཏུ་བྱུང་བའོ༔ དེའི་ཐ་མ་ན་ཆུའི་འོབས་ཡོད་པ
ཆུ་དེ་དག་གི་ནང་ན་ཀླུའི་ཕྲུག་གུ་རྣམས་དག་བྱེད་ཀྱི་ཁྲུས་བྱེད་པ༔ དེའི་ལྷོ་ནུབ་ན་འཇིག་རྟེན་པའི་ལྷ་རྟེན་ནི༔
སྨྱུག་མའི་ཕུང་པོ་འདྲ་བའི་རྣམ་པ་དང་༔ དྲ་བས་ཡོངས་སུ་བསྐོར་བའི་ནང་ན་མཚེའུ་གཡུའི་མཎྜལ་ལྟ་བུའི་
སྟེང་ན༔ གསེར་གྱི་བྱེ་མ་བརྡལ་བ་ལྟ་བུའི་ཁ་དོག་སེར་པོ་སྤྲིན་གྱི་ཐོག་ན་མཐིང་ཤུན་གྱི་གུར་ཕུབ་པའི་ནང་
ན༔ ཀླུའི་རྒྱལ་པོ་ས་སྲུང་ཞེས་བྱ་བ་མདོག་སེར་པོ༔ མགོ་ལ་སྦྲུལ་མགོ་བདུན་པ་གདེངས་པའི་དབུས་ན་ཡིད་
336

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
བཞིན་གྱི་ནོར་བུ་རིན་པོ་ཆེ་ཡོད་པ༔ ལག་པ་གཉིས་ན་བུམ་པ་དང་སྦྲུལ་ཞགས་ཐོགས་པ༔ ཆུ་སྲིན་སྔོན་པོ་
ལ་ཞོན་པ༔ འཁོར་ཀླུའི་རིགས་བརྒྱད་ཀྱིས་བསྐོར་བ༔ རྟག་ཏུ་སེམས་ཅན་ལ་རྣམ་པར་འཚེ་བར་བྱེད་པ་
ཞིག་ཡོད་དེ༔ དུར་ཁྲོད་དེ་ན་ནི་མཁའ་འགྲོ་མ་ལ་ལ་ནི་དམར་མོ་ཁྲག་གི་རལ་པ་གཅིག་ཅིང་རྭ་དུང་འབུད་
པ༔ ལ་ལ་ནི་ལི་དུང་ཞོན་ནས་སྔོན་མོ་གཡུའི་གོ་ཅོག་གྱོན་ཅིང་༔ ལག་ན་མི་རོ་འཛིན་པ༔ ལ་ལ་ནི་སྟག་ལ་
ཞོན་ཅིང་གདོང་དཀར་མོ་ལ་ཁྱུང་གི་གཤོག་པ་ཡོད་ཅིང་༔ 
ལག་ན་རིན་པོ་ཆེའི་བུམ་པ་ནོར་གྱིས་བཀང་བ་
ཐོགས་པཿ ལ་ལ་ནི་སྲིན་མོ་རལ་པ་སྙིགས་པ༔ གཅེར་བུ་མོ་མཚན་ནས་བུ་སྐྱེས་པ་ལ་ཞོན་པ༔ མདོག་
དམར་སྐྱ་དུང་གི་གདུགས་འཛིན་ཅིང་ཁ་ནས་ཀུས་འདེབས་པ་ལ་ སོགས་པའི་མཁའ་འགྲོ་མ་དངོས་སུ་
དཔག་ཏུ་མེད་དོ༔ འདིར་ཡང་མཁའ་འགྲོ་མ་རང་བཞིན་གྱི་སྟོབས་ཀྱིས་གླིང་གཞན་གྱི་རོ་རྣམས་ཀྱང་རང་
བཞིན་གྱི་འདིར་འདུ་བའི༔ ཤ་ཟ་བ་དང་༔ ཁྲག་འཐུང་བ་དང་༔ རུས་པ་མུར་བ་དང་༔ གློ་སྙིང་དང་ནང་ཁྲོལ་
ཟ་བ་ལ་སོགས་པ་དཔག་ཏུ་མེད་པའོ༔ སྟག་དང་སེང་གེ་ལ་སོགས་པའི་གཅན་གཟན་དཔག་ཏུ་མེད་པ་
རྣམས་དང་༔ 
ཀཾ་ཀ་དག་ལོ་དུ་ལ་སོགས་པ་འདབ་ཆགས་དཔག་ཏུ་མེད་པ་རྣམས་ཀྱང་ཤ་དང་ཁྲག་ལ་དད་
ཅིང་འདུན་པ་ཤ་སྟག་གོ༔ དུར་ཁྲོད་དེར་ཉིན་མོ་དང་མཚན་མོ་བརྟུལ་ཞུགས་ལམ་དུ་སློང་བའི་སྤྱོད་པ་རྩེ་
གཅིག་ཏུ་མཛད་དོ༔ སྟག་ལ་ཞོན་ནས་མདུང་རྩེ་གསུམ་པ་བསྣམས་ནས་སྤྱོད་པ་མཛད་དོ༔ རེས་མ་ཧེ་ལ་
ཞོན་ནས་རོའི་རྒྱལ་མཚན་འཕྱར་བ་དང་༔ རེས་གླང་པོ་ཆེ་ལ་ཞོན་ནས་བ་དན་དམར་པོ་འཕྱར་བ་དང་༔
རེས་ཅེ་སྤྱང་ལ་ཞོན་ནས་ཕྱག་གཉིས་ན་རལ་གྲི་འཛིན་པ་དང་༔ 
རེས་ལིང་དུ་དང་འུག་པའི་ཚོགས་ལ་ཞོན་
ནས་བྱག་ གཉིས་ན་གདུགས་གཉིས་བཟུང་ནས་སྤྱོད་པ་མཛད་པའོ༔ དེ་དག་གི་དུས་ན་སྐུ་མདོག་དང་ཆ་
ལུགས་བསྒྱུར་བ་ནི༔ མཁའ་འགྲོ་མ་དབང་དུ་སྡུད་པ་ལ་དགོངས་པའོ༔ སྐབས་སུ་དེ་ལྟ་བུའི་སྤྱོད་པ་མཛད་
ཅིང་སྙིང་ཐིག་གདམས་པ་འདི་ལ་ལོ་བདུན་ཉམས་སུ་བླངས་པས་རིག་པ་ཉིད་ཚད་ལ་ཕེབས་ཏེ༔ སླར་འཕོ་
བ་ཆེན་མོའི་སྐུར་བཞེངས་ནས༔ 
གང་ཟག་སུམ་སྟོང་རིམ་གྱིས་སངས་རྒྱ་བའི་ཐབས་ལ་གཙོ་བོར་མཛད་དོ༔
དེའི་འོག་ཏུ་རྒྱལ་པོ་དེའི་དོན་ཆོས་སྟོན་ཅིང་དུར་ཁྲོད་དེར་སེང་གེ་ལ་ཞོན་ནས་དབུ་དྲུག་ལ་ཕྱག་བཅུ་གཉིས་
སུ་སྤྲུལ་ནས་ཕྱག་རྣམས་ན་གདུགས་བཟུང་བ་དང་༔ ཁྱུང་ལ་ཞོན་ཅིང་ལུས་སེང་གེར་སྤྲུལ་པའི་སྤྱོད་པ་ཡང་
ལོ་བཅུ་གསུམ་དུ་མཛད་དོ༔ དེ་དག་གི་འོག་ཏུ་དུར་ཁྲོད་སྣང་བྱེད་དུ་གསང་བ་མཆོག་གི་དཔེ་འདི་རྣམས་
ཚར་གསུམ་དུ་བྲིས་ནསཿ 
དཔེ་ཚར་གཅིག་ནུབ་ཕྱོགས་ཨོ་རྒྱན་གྱི་ཡུལ་རྒྱ་མཚོ་གསེར་གྱི་བྱེ་མ་བརྡལ་བའི་
337

བི་མ་སྙིང་ཐིག
གླིང་དུ་ཀླུའི་རྒྱལ་པོ་རྣམས་ལ་གཏད་ནས༔ ཕྱི་རབས་ཀྱི་སྐལ་ལྡན་རྣམས་ཀྱི་དོན་དུ་སྨོན་ལམ་བཏབ་ནས་
སྦས་ཏེ་བར་དེར་མི་སྣང་བར་བྱས་སོ༔ དཔེ་ཚར་གཅིག་ཁ་ཆེའི་ཡུལ་གྱི་མཐའ་འཁོབ་རིག་ལྡན་ཅེས་བྱ་བར
གྲོང་ཁྱེར་གྱི་མཐའ་མ་ན་གསེར་གྱི་གླིང་ཞེས་བྱ་བའི་བྲག་གི་སྐྱིབས་ལ་མཁའ་འགྲོ་མ་འདུ་བའི་གནས་སུ་
ཕྱི་རབས་ཀྱི་སྐལ་ལྡན་རྣམས་ཀྱི་དོན་དུ་མཁའ་འགྲོ་མ་རྣམས་ལ་གཏད་ནས་ཆོས་བདག་གི་རྒྱ་དང་༔ བཀའ་
རྟགས་དང་གཉིས་བཏབ་ནས་བར་དེར་མི་སྣང་བར་བྱས་སོ༔ དཔེ་ཚར་གཅིག་དུར་ཁྲོད་དེ་ཉིད་ན་སྨྱུག་མའི་
བསིལ་ཁང་ན་བཞུགས་ཤིང་བཞགས་པའི་རྟེན་མཛད་པ་དང་༔ དུར་ཁྲོད་དེ་ན་གནས་པའི་མཁའ་འགྲོ་མ་
རྣམས་ཀྱི་སྒྲིབ་པ་དག་པར་བྱེད་པའི་དོན་དུ་བཞུགས་ཏེ༔ དེ་ཉིད་དུ་བཞུགས་པས་དུས་དུས་སུ་ལྷའི་བུ་
རྣམས་ཀྱིས་མཆོད་པའི་སྤྲིན་གཏིབས་པ་དང་༔ སིལ་སྙན་གྱི་སྒྲ་སྒྲོག་པ་དང་༔ མེ་ཏོག་གི་རིགས་མི་འདྲ་བའི་
ཆར་འབེབས་པ་དང་༔ བར་སྣང་ལ་བཀྲ་ཤིས་ཀྱི་ཚིགས་སུ་བཅད་པ་མི་འདྲ་བ་མང་པོ་སྒྲོག་པ་དང་ དེ་
བཞིན་དུ་ཀླུའི་རྒྱལ་པོ་དང་གནོད་སྦྱིན་དང་ནམ་མཁའ་ལྡིང་ལ་སོགས་པས༔ མེ་ཏོག་དང་༔ འབྲས་བུ་དང་
འདབ་མ་ཡིས་བརྒྱན་པའི་ཤིང་རྣམས་དང་༔ རིན་པོ་ཆེ་སྣ་ཚོགས་ཆར་འབེབས་པར་བྱེད༔ དེ་ལྟར་ཡང་དག་
པའི་བཀའ་ཕྱིན་ཅི་མ་ལོག་པ་དེའི་རང་བཞིན་གྱིས་བྱིན་གྱི་རླབས་ཀྱིས་ཡུལ་ཕྱོགས་དེ་ཙམ་དུའང་ནད་དང་
མུ་གེ་ལ་སོགས་པ་མི་མཐུན་པའི་ཕྱོགས་ཐམས་ཅད་རྒྱུན་ཆད་དོ༔ འདོད་ཅིང་འདུན་པ་དུར་ཁྲོད་ཀྱི་གནས་
འབྱེད་དོ༔ སྤྱི ས་མ་ཡཱ༔ རྒྱ་རྒྱ་རྒྱ༔ མཁའ་འགྲོ་མི་ཟད་འབར་བའི་སྤྲིན་འཕྲོ་ཞིང་༔ དཔའ་བོ་བརྟུལ་ཞུགས་
སྤྱོད་པའི་ཐབས་ལ་མཁས༔ གདུལ་བྱའི་རྒྱུད་སྦྱོང་མཁའ་འགྲོ་ཀུན་འདུལ་བ༔ དཔལ་ལྡན་སྤྱོད་པ་མཛད་
པའི་སྐུ་ལ་འདུད༔ དེ་ལྟར་ཡང་སྤྱིར་འཛམ་བུའི་གླིང་ན་མཁའ་འགྲོ་མ་འདུ་བར་ངེས་པའི་དུར་ཁྲོད་ཆེན་པོ་
བརྒྱ་དང་བཅུ་གསུམ་ཡོད་པ་ལ༔ རྒྱ་གར་ཡུལ་ན་སུམ་ཅུ་རྩ་གཉིས་ཡོད་པ་ལ་བྱེད་པའི་གནས་དྲུག་དང་༔
ཉམས་སྐྱོང་བའི་གནས་བཅུ་བཞི་དང་༔ དམ་ཚིག་སྐྱོང་བའི་གནས་བརྒྱད་དང་༔ འདོད་ཅིང་འདུན་པ་དྲག་པོ་
བསྐྱེད་པའི་གནས་བཞི་སྟེ༔ སུམ་ཅུ་རྩ་གཉིས་ཡོད་པ་ལ༔ རང་བཞིན་གྱི་མཁའ་འགྲོ་མའི་གཙོ་མོ་གནས་
པའི་གནས་བརྒྱད་ལས་མེད་དོ༔ དེ་ལྟར་བརྒྱད་ན་མཆོད་རྟེན་རེ༔ ཆུ་རེ༔ འཇིག་རྟེན་པའི་ལྷ་དྲག་པོ་རེ་
སློབ་དཔོན་རེ༔ འདོད་པའི་རི་རེ་ཡོད༔ འཇིག་རྟེན་པའི་ལྷ་དེ་དག་ལ་སྒྲུབ་ཐབས་རེ་ཡོད་པ་དང་༔ མ་མོ་རེ་
ལ་སྒྲུབ་ཐབས་རེ་ཡོད་པ་ནི་ཤིན་ཏུ་ཟབ་པ་ཡིན་ནོ༔ ཨོ་རྒྱན་གྱི་ཡུལ་ན་བརྒྱད་ཡོད་དོ༔ ཁ་ཆེའི་ཡུལ་ན་བཅུ་
ཡོད་དོ༔ ལི་དང་ཧོར་ན་ལྔ༔ ཚ་བ་དམར་ཐག་དང་དུང་གི་ཡུལ་ན་ལྔ༔ མི་ཉག་དང་ཟ་ཧོར་གྱི་ཡུལ་ན་བཅུ
33

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
འཐོན་མི་དང་གར་བསམ་གྱི་ཡུལ་ན་བཅུ༔ རྒྱ་གར་གྱི་ཡུལ་ན་སུམ་ཅུ་རྩ་གཉིས་ཡོད་དོ༔ བོད་ན་མཁའ་འགྲོ་
མ་འདུ་བར་ངེས་པའི་གནས་གཉིས་ལས་མེད་དེ༔ དབུ་རུ་གཞོའི་ཏི་སྒྲོའི་བྲག་དཀར་པོ་ལ་ལས་ཀྱི་མཁའ་
འགྲོ་མ་རེས་འདུ་རེས་མི་འདུ་བའི་མ་མོ་བདུན་གནས་སོ༔ 
ཀོང་པོའི་ལྷོ་ནུབ་མཚམས་ན་གློ་དང་རྡོའི་བར་ན
བྱར་པོ་ནས་ཉི་མ་བདུན་ན་རྩྭ་རམ་ཙཱ་གོང་ཞེས་བྱ་བ་ཡེ་ཤེས་ཀྱི་མཁའ་འགྲོ་མ་འདུ་བར་ངེས་པ༔ ལ་བཅུ་
གཅིག་བརྒལ་བའི་མགོ་ན་མཁའ་འགྲོ་མ་ཁྲུས་བྱེད་པའི་མཚོ་ཞེས་བྱ་བ༔ འོ་མའི་རྣམ་པ་ལྟ་བུ་དཀར་བ་སྔོ་
དམར་གྱི་རི་མོ་ཡོད་པ༔ དེའི་དབུས་ན་རིན་པོ་ཆེ་ལས་བྱས་པའི་མཆོད་རྟེན་བཀྲ་ཤིས་སྒོ་མངས་ཀྱི་སྒོ་བདུན་
ཅུ་རྩ་བདུན་ན་དཔལ་མགོན་བདུན་ཅུ་རྩ་བདུན་གྱི་སྐུ་ཤེལ་ལས་གྲུབ་པ་ཡོད༔ པདྨའི་ཕྲེང་བ་ལ་ཞི་བའི་རྩ་
གཉིས་ཡོད་པ༔ བང་རིམ་འོག་མ་ལ་དཔལ་ཁྲག་འཐུང་ལྷ་དགུའི་དལ་ ཡོད་པ༔ སྟེང་མ་ལ་འཕགས་པ་
འཇམ་དཔལ་གྱི་ལྷ་སུམ་བརྒྱའི་དཀྱིལ་འཁོར་ཡོད་པ༔ དེའི་སྟེང་མ་ན་མ་རྒྱུད་ཀྱི་ལྷ་རྣམས་ཡོད་པ༔ བང་
རིམ་དགུ་ལ་དོན་གྱི་གསང་སྔགས་ཀྱི་ནང་དུ་གྲགས་པའི་ལྷ་རྣམས་ཡོད་པ༔ བུམ་པ་ན་ཁྲག་འཐུང་ལྔ་བཅུ་རྩ་
བརྒྱད་ཀྱི་དཀྱིལ་འཁོར་ཡོད་པ༔ བྲེ་ལ་གསང་འདུས་ཀྱི་ལྷ་རྣམས་ཡོད་པ༔ འཁོར་ལོ་དང་གདུགས་དང་བྱ་
རུ་ལ་སོགས་པས་རབ་ཏུ་བརྒྱན་པའོ༔ དེར་ནི་དུས་གཉན་གྱི་དུས་སུ༔ མཁའ་འགྲོ་མ་རྣམས་ཀྱིས་ཙནྡན་
དཀར་པོའི་ཆར་འབེབས་པ་དག་ཡིན་ནོ༔ དེ་མ་ཡིན་པ་མཁའ་འགྲོ་མའི་གཟུགས་དང་༔ གནུས་ས་དང་༔
བྱ་བའི་རིམ་པ་དང་༔ དངོས་གྲུབ་ཇི་ལྟར་ཐོབ་པའི་བཤད་པ༔ སའི་ལམ་ཡིག་གི་རིམ་པ་ནི་ཡོད་དོ༔ ལ་རེ་
བརྒལ་བའི་བར་ན་ཡང་མཁའ་འགྲོ་མའི་གནས་ཕྲ་མོ་རེ་ཡོད་དོ༔ དེ་དག་ལ་གཟུགས་སྟོན་པ་དང་༔ སྒྲ་
སྒྲོག་པ་དང་༔ ཧཱུྃ་ཧཱུྃ་ཞེས་ཟེར་བ་ཡོད་དོ༔ འདིར་ནི་དད་པ་ཅན་ལུས་དང་སྲོག་མི་ལྟ་བའི་ཚེ་ཕྱི་མ་དང་དུ་
ལེན་པའི་གང་ཟག་སྐྱེས་བུ་ཞིག་གིས་ཕྱིན་ནས མཚོའི་ཟམ་པ་ལེགས་པར་རྙེད་པར་བྱས་ནས༔ བསྐོར་བ་
ལན་གསུམ་བྱས་པ་ཙམ་གྱིས་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པ་ལ་ཐེ་ཚོམ་མེད་དོ༔ རྒྱ་གར་གྱི་
དུར་ཁྲོད་དངོས་དེ་རྣམས་རྙེད་ན་ཡང་དེ་བཞིན་ནོ༔ རྒྱ་གར་གྱི་དུར་ཁྲོད་ན་མི་མ་ཡིན་མང་པོ་ཡོད་དོ༔ དུར་
ཁྲོད་དངོས་དེ་རྣམས་ནི་ཤིན་ཏུ་རྙེད་པར་དཀའ་བས་ལམ་གྱི་ཡི་གེ་དམ་པས་ཤེས་སོ༔ མིང་མི་འདྲ་བ་ནི་
དཔག་ཏུ་མེད་པ་ཡོད༔ དུར་ཁྲོད་དངོས་དེ་དག་ཏུ་རོའི་ཚོགས་སུས་ཀྱང་མ་བསྐྱལ་བར་འདུའོ༔ རོ་སྐྱེལ་བའི་
དུར་ཁྲོད་དེ་རྣམས་ན་མི་མ་ཡིན་དྲག་པོ་ཚོགས་ཏེ་ཕལ་ཆེར་བར་ཆོད་འབྱུང་ངོ་༔ དངོས་ཀྱི་དུར་ཁྲོད་དེ་
རྣམས་སུ་ཕྱིན་པ་ཙམ་གྱིས་མཆོག་གི་དངོས་གྲུབ་ཐོབ་པར་ངེས་སོ༔ དེ་དག་ནི་སློབ་དཔོན་གྲུབ་པ་ཐོབ་པ་
333

བི་མ་སྙིང་ཐིག་
རྒྱུན་མ་ཆད་པར་བཞུགས་ངེས་སོ༔ དུར་ཁྲོད་ཀྱི་གྲངས་ངེས་ཀྱི་གནས་འབྱེད་དོ༔ པཎྜི་ཏ་ཆེན་པོ་བི་མ་ལའི་
ཞལ་སྔ་ནས་དང་༔ ལོ་ཙཱ་བ་ཀ་ཅོག་གཉིས་ཀྱིས་བསམ་ཡས་དབུ་རྩེ་རིགས་གསུམ་གྱི་བར་ཁང་དུ་བསྒྱུར་
ཅིང་ཞུས་ཏེ་གཏན་ལ་ཕབ་པའོ༔ སྤྱི༔ ཞེས་ལོ་རྒྱུས་དང་པོ་ལས་གནས་འབྱེད་བདུན་པ་རིག་འཛིན་བརྡའི་
བརྒྱུད་པ་གཏན་ལ་ཕབ་པའོ༔ གང་ཟག་སྙན་བརྒྱུད་པ་ལ་འགྱུར་བ་མེད་དོ༔ རྫོགས་སོ༔ ཚིག་བརྒྱུད་སྤྲོས་
པ་གཅོད་པའི་ལྷ་ལ་ཕྱག་འཚལ་ལོ༔ ད་ནི་གང་ཟག་སྙན་ཁུང་བརྒྱུད་པའི་གཏམ་རྒྱུད་ངོ་མཚར་ཅན་སྟོན་ཏེ༔
དེ་ལ་གང་ཟག་ནི་གསུམ་སྟེ༔ སྤྲུལ་པའི་གང་ཟག་དང་༔ ལམ་ལ་དབང་བའི་གང་ཟག་དང་༔ མོས་པས་
གཅོད་པའི་གང་ཟག་གོ༔ སྤྲུལ་པའི་གང་ཟག་ནི༔ རྗེ་བློན་རིན་པོ་ཆེ་ལ་སོགས་པའོ༔ གང་ཟག་གི་ལུས་ལྟར་
སེམས་ཅན་གྱི་ལུས་སུ་སྤྲུལ་པ་ཙམ་དུ་ཟད་པ་ལས་ཡང་དག་པར་སངས་རྒྱས་པ་ཡིན་པའོ༔ ལམ་ལ་
དབང་བའི་གང་ཟག་ནི༔ གྲུབ་པ་ཐོབ་ཟིན་པ་རྣམས་སོ༔ མོས་པས་གཅོད་པ་ནི་སྒྲུབ་པར་འདོད་པ་རྣམས་སོ༔
གང་ཟག་ཅེས་བྱ་བ་ནི་ཟག་པ་དང་བཅས་པའི་ཕུང་པོ་ལ་རྣམ་པར་དག་པའི་ཡེ་ཤེས་གང་ཤིག་ནས་ཡོད་པ་
སྟེ༔ དེ་ཉིད་ཚིག་རྒྱུད་འཁྲུལ་པ་མེད་པ་ལ་བརྟེན་ནས་འདི་ཉིད་ལ་ཟག་པ་མི་སྣང་བར་སངས་རྒྱ་བར་བྱེད་དོ༔
དེ་ལྟར་བྱས་པས་ཉོན་མོངས་པའི་ཟག་པ་ལ་སོགས་པ་རྣམས་ཟད་པར་བྱེད་པའོ༔ སྙན་ནི་རྣ་བའི་དབང་པོ་
ཕྱིན་ཅི་མ་ལོག་པས་ཚིག་གི་སྒོས་ལྷག་པ་དང་ཆད་པ་མེད་པར་ཚིག་ཏུ་ཤེས་པ་དང་༔ དོན་རང་གི་རྒྱུད་ལ་
བརྟེན་ནས་ཐ་མ་ཚིག་གི་སྒྲོ་འདོགས་ཆོད་པར་བྱེད་པའོ༔ བརྒྱུད་པའི་དགོངས་པ་ལ་ཡང་དག་པར་རྫོགས་
པའི་སངས་རྒྱསཿ སྟོན་པ་ཆོས་ཀྱི་སྐུ་ནས་ད་ལྟར་གྱི་རྣལ་འབྱོར་པ་བདག་ཡན་ཆད་དུ༔ ཚིག་ལ་ལྷག་ཆད་
མེད་ཅིང་སྒྲོས་མ་ནོར་བ་དང་༔ གང་ཟག་མིའི་ཚིག་གིས་བསྣན་ཕྲི་མ་བྱས་པར་ཐོག་མ་ལས༔ མང་ཉུང་མེད་
བ
པར་གཅིག་ནས་གཅིག་ཏུ་བརྒྱུད་པ་ནི༔ དཔེར་ན༔ མི་མང་པོའི་ལག་ཏུ་གསེར་གྱི་པ་ཏྲ་ཤིན་ཏུ་ལེགས་པ་
གཅིག་བརྒྱུས་ཀྱང་༔ དེ་ཉིད་བསྣན་ཕྲི་མེད་པར་ཐ་མ་གཅིག་གི་ལག་ཏུ་རྡོལ་བ་དང་འདྲ་བར་ཚིག་རྒྱུད་ལ་
ལྷད་མ་ཞུགས་པསཿ བུམ་པ་ཚད་ལྡན་ནས་ཚད་ལྡན་དུ་བྱོ་བ་ལྟར་ལྷག་ཆད་མེད་པར་ཁེངས་པ་དང་འདྲ་
བར་བྷུདྡྷ་ནས་རིག་འཛིན་དང་ད་ལྟའི་ཡོ་གི་ཡན་ཆོད་དགོངས་པ་མཉམ་ཞིང་༔ ལྷག་ཆད་མེད་པར་བསྡུར་
ཐུབ་པས་ན༔ མན་ངག་རབ་ཏུ་ཟབ་པའི་རྟགས་ཡིན་ནོ༔ དེ་ལྟ་བུའི་མན་ངག་གསང་ཆེན་ངེས་པ་དེ་སུ་ལ་
བརྒྱུད་ན༔ དུས་དེ་ཙམ་ན་རྒྱ་གར་གྱི་ཡུལ་སེར་སྐྱའི་གྲོང་ཁྱེར་ན་རྒྱལ་པོ་ཨིནྡྲ་བྷཱུ་དྷི་ཆུང་བ་ཅེས་བྱ་བ་ཆོས་
སྐྱོང་མགོན་པོ་བྱམས་པའི་སྤྲུལ་པ་གཅིག་ལ་མཆོད་གནས་པཎྜི་ཏ་ལྔ་བརྒྱ་བཞུགས་ཏེ༔ དེ་དག་གི་ནང་ནས་
340

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
མཁས་ཤིང་གྲུབ་པ་ཐོབ་པ༔ བི་མ་ལ་མི་ཏྲ་འཕོ་བའི་སྐུར་བཞེངས་པ་གཅིག་ཁྱད་པར་དུ་མཆོད་གནས་ལོ་
དྲུག་ཅུའི་བར་ལ་མཛད་པ་ཞིག་བཞུགས་སོ༔ དེ་ཙམ་ན་བོད་ཀྱི་ཡུལ་ན་རྒྱལ་པོ་བྱང་ཆུབ་སེམས་དཔའ་
འཇམ་དཔལ་དབྱངས་ཀྱི་སྤྲུལ་པ་ཁྲི་སྲོང་ལྡེའུ་བཙན་ཞེས་བྱ་བས་དཔལ་བསམ་ཡས་ལྷུན་གྱིས་གྲུབ་པའི་
གཞལ་ཡས་ཁང་བཞེངས་ཤིང་དམ་པའི་ཆོས་དར་ཞིང་རྒྱས་པར་མཛད་པ་ཞིག་དང་ དེའི་མཆོད་གནས་
མྱང་ཏིང་འཛིན་བཟང་པོ་ཞེས་བྱ་བ་ལོ་བདུན་དང་ཟླ་བ་བདུན་གྱི་བར་ལ་ཞི་གནས་རྩེ་གཅིག་ཏུ་གནས་པ༔
ཤའི་སྤྱན་རྣམ་པར་དག་པས་གླིང་བཞི་དུས་གཅིག་ལ་གཟིགས་པ་ཞིག་བཞུགས་ཏེ༔ མྱང་བན་ཆེན་པོ་དེའི་
ཞལ་ནས་རྗེ་ལ་འདི་སྐད་བགྲོས་ཏེ༔ ཀྱེ་རྒྱལ་པོ་ལགས༔ རྒྱ་གར་གྱི་ཡུལ་སེར་སྐྱའི་གྲོང་ཁྱེར་ན་རྒྱལ་པོ་
ཨིནྡྲ་བྷུ་ཏི་ཞེས་བྱ་བ་ལ་པཎྜི་ཏ་ལྔ་བརྒྱ་མཆོད་གནས་སུ་བཞུགས་པར་གདའ་བས༔ དེ་དག་གི་ནང་ནས་
འབྲས་བུ་གསང་སྔགས་ལ་མཁས་པ་གཅིག་སྤྱན་དྲངས་ནས་བོད་ཀྱི་རྒྱལ་ཁམས་སུ་གསང་སྔགས་ཀྱི་བསྟན་
པ་དར་ཞིང་རྒྱས་པར་བགྱིའོ་ཞེས་བསྙད་པས༔ རྒྱལ་པོ་ཡང་རབ་ཏུ་མཉེས་ནས་དེ་ལྟར་བགྱི་གསུངས་ནས༔
དེ་ཙམ་ན་བོད་ཀྱི་རྒྱལ་ཁམས་ན་བློ་རྣོ་བ་དབུ་རུ་འཕན་ཡུལ་གྱི་ཀ་བ་པ་ན༔ ཀ་བ་བློ་བརྟན་དང་༔ འབྲོ་
བཟའ་རྡོ་རྗེ་ལྕམ་གྱི་བུ་ཀ་བ་དཔལ་བརྩེགས་ཞེས་བྱ་བ་དང་རུ་ལག་ཤབ་ཀྱི་དར་སྒོང་ནས་ལྕོག་རོ་རྒྱལ་
འབྱུང་དང་༔ འབྲོ་གཟའ་མཛེས་མའི་བུ་ལྕོག་རོ་ཀླུའི་རྒྱལ་མཚན་ཞེས་བྱ་བ་གཉིས་གཅིག་ཏུ་བསམས་ནས་
ལི་གར་དའི་སྐྱེམས་དྲངས༔ དབུ་ལ་རིན་པོ་ཆེའི་བྲོག་ཞུ་བཀོན་ནས་རྒྱལ་པོས་བཀའ་བསྒོ་བ༔ ཀྱེ་རིགས་ཀྱི་
བུ་རྫུ་འཕྲུལ་ལྕེ་ལ་དབང་ཐོབ་པ་གཉིས་འོ་སྐོལ་བོད་ཀྱི་རྒྱལ་ཁམས་སུ་འབྲས་བུ་གསང་སྔགས་རབ་ཏུ་ཟབ་
པའི་བསྟན་པ་དར་བར་བྱ་བའི་ཕྱིར༔ རྒྱ་གར་གྱི་ཡུལ་སེར་སྐྱའི་གྲོང་ཁྱེར་ན་རྒྱལ་པོ་ཨིནྡྲ་བྷུ་ཏི་ཞེས་བྱ་བ་ལ༔
མཆོད་གནས་པཎྜི་ཏ་ལྔ་བརྒྱ་བཞུགས་པར་འདུག་པས༔ དེའི་སྤྱན་སྔར་སོང་ལ་གསེར་གྱི་པ་ཏྲ་བདུན་པོ་
འདི་ཕུལཿ གསེར་ཕྱེ་བྲེ་དགུ་པོ་འདི་ཕུལ་ལཿ འདི་བོད་ཀྱི་རྒྱལ་པོས་སྐྱེས་སུ་བསྐུར་བས༔ སྐྱེས་ལེན་དུ་
པཎྜི་ཏ་མཁས་པ་མཆོག་ཏུ་འབྲས་བུ་གསང་སྔགས་ཀྱི་ཆོས་ལ་མཁས་པ་གཅིག་བརྫོང་བར་ཞུ་ཞེས་བརྗོད་ལ༔
སོང་ཞིག་ཅེས་རྒྱལ་པོས་བཀའ་བསྒོ་བས༔ ལོ་ཙཱ་བ་གཉིས་པོས་རྒྱལ་པོའི་བཀའ་བྱུང་བས༔ རྒྱ་གར་ཡུལ་དུ་
ཕྱིན་ཏེ༔ རྒྱལ་པོ་ཨིནྡྲ་བྷཱུ་ཏི་ལ་ཕྱག་མཛད་ནས༔ སྔར་རྒྱལ་པོའི་གསེར་གྱི་པ་ཏྲ་དང་གསེར་ཕྱེ་རྣམས་ཕུལ་ཏེ་
སྔར་གྱི་འཕྲིན་བྱས་པས༔ རྒྱལ་པོ་རབ་ཏུ་དགྱེས་ནས་བོད་བྱང་ཆུབ་སེམས་དཔའ་གཉིས་བསིལ་ཁང་འདིར་
བཞུགས་ཤིག་ཟེར་ནས༔ པཎྜི་ཏ་རྣམས་དྲོ་ལ་བྱོན་པའི་དུས་སུ་དྲོ་གསོལ་བའི་གྲལ་ལ༔ རྒྱལ་པོ་དེས་སྐྱེ་
341

པི་མ་སྙིང་ཐིག
མཁས་པ་ཆེན་པོ་རྣམས་བདག་ལ་བོད་ཀྱི་རྒྱལ་པོས་སྐྱེས་ཤིན་ཏུ་བཟང་བ་གཅིག་བསྐུར་བྱུང་བས༔ 
དེའི་
སྐྱེས་ལན་དུ་པཎྜི་ཏ་མཁས་པ་མཆོག་ཏུ་འབྲས་བུ་གསང་སྔགས་ཀྱི་ཆོས་ལ་མཁས་པ་གཅིག་ཐོང་ཟེར་གཏང་
འཚལ་ཞེས་བསྒོ་བས༔ སློབ་དཔོན་བྷུདྡྷ་གུ་ཧྱའི་ཞལ་ནས༔ 
དེ་སྐད་ཟེར་བའི་སྐྱེས་སྐྱེལ་བ་དེ་གང་ན་གདའ་
འདིར་ཁྲིད་ལ་ཤོག་དང་གསུངས་ནས༔ རྒྱས་པོས་ཁྲིད་ནས་འོངས་པས༔ ལོ་ཙཱ་བ་གཉིས་ཀྱིས་བི་མ་ལའི་
སྐུའི་མཚན་རྟགས་རྣམས་མཐོང་བས་མོས་པ་རབ་ཏུ་སྐྱེས་ཏེ༔ 
ཡར་གྱི་ཚོ་ཡང་སྤྱན་དུས་གཅིག་ལ་བི་མ་ལ་
གཟིགསཿ མར་གྱི་ཚོ་ཡང་ཡར་གཟིགས་པ་བྱེ་མ་ལས་མཁྱེན་ནས་བཞེངས་པས༔ 
གྷོ་གྷ་པ་རི་ཞེས་པའི་སྒྲ་
བརྗོད་པས༔ ལོ་ཙཱ་བ་གཉིས་ལ་ཚིག་གོ་ལུགས་གཉིས་བྱུང་སྟེ༔ ལྕོག་རོས༔ གཞུ་མོ་དག་ལ་བརྟེན་པའི་
ད
མདའ༔ སྐྱེས་བུའི་མཐེབ་མོས་རྩོལ་ ཕོད་ན༔ མདའ་ཡིས་ ཕ་རོལ་སྐྱེལ་བར་འགྱུར༔ ཞེས་བྱ་བར་གོ༔ ཀ་
བས༔ གྲུ་བོ་དག་ལ་བརྟེན་པའི་མིས མཉེན་པའི་སྐྱེ་བས་རྩོལ་ཕོད་ན༔ མི་ཡིས་རྒྱ་མཚོའི་ཕ་རོལ་སྒྲོལ༔
ཞེས་ཚིག་ཐ་དད་ལ་དོན་གཅིག་ཏུ་གོ་ནས༔ བི་མ་ལ་ལ་ཞུས་པས༔ བྱེ་མ་ལ་ལ་བསྟེན་པ་ཡི༔ རྒྱལ་པོ་ཁྱོད་
ཀྱིས་གཏོང་ཕོད་ན༔ ངས་བོད་ལ་ཕན་ཐོགས་ཏེ་འོང་གསུངས་ནས༔ 
རབ་ཏུ་ཟབ་པ་གསང་བ་སྙིང་ཐིག་གི་
དཔེ་ཚར་གཅིག་དང་བཅས་ཏེ༔ 
ཨཱ་ཙརྱ་སའི་སྙིང་པོ་བྱ་བ་གཡོག་པོར་ཁྲིད་ནས་བྱོན་པས་དེའི་མཚན་མོ་རྨི་
ལམ་ཐམས་ཅད་ཀྱང་འཁྲུགས༔ 
རྒྱ་གར་ཡུལ་ཙམ་གྱི་མེ་ཏོག་དང་འབྲས་བུ་དང་ཤིང་དང་ལོ་ཏོག་ཐམས་
ཅད་བོད་དུ་སོང་བ་རྨི་བ་དང་༔ ཉི་ཟླ་བོད་ཀྱི་ཕྱོགས་སུ་སོང་བ་རྨི་བ་དང་༔ དེའི་ཚེ་དུར་ཁྲོད་བསིལ་བ་ཚལ་
གྱི་མཁའ་འགྲོ་མ་རྣམས་ཆོ་ངེ་འདེབས་པར་འདུག་པ་དང་༔ 
རྒྱལ་པོའི་ཆུ་ཚོད་དང་དབྱུག་གུའི་རྩིས་ཐམས་
ཅད་འཁྲུགས་ཏེ༔ 
ནངས་པར་གྱི་དུས་སུ་རྒྱལ་པོའི་ཕོ་བྲང་གི་སྒོ་མདུན་དུ་རྒྱ་གར་གྱི་མི་ཐམས་ཅད་འདུས་
ནས་རྨི་ལམ་བསྡུར་བས་ཀུན་མཐུན་ཏེ་འདི་ཅིས་ལེན་གླེངས་པས༔ ལ་ལ་ན་རེ་ཅི་ཟེར༔ ལ་ལ་ན་རེ་ཅི་ཟེར་
བས༔ བུད་མེད་གཅིག་ན་རེ༔ རྒྱལ་པོ་མདུན་དུ་སྤྱན་དྲོངས་དང་༔ རྒྱལ་པོའི་མཆོད་གནས་བོད་ལ་ཤོར་རམ་
སྔ་ལྟས་ནི་པཎྜི་ཏ་མཁས་པ་གཅིག་གིས་འབྲས་བུ་གསང་སྔགས་ཀྱི་ཆོས་བརྩམས་ནས་དཔེ་ཙམ་མེད་པ་
ཡིན་པས༔ རྒྱལ་པོ་ལ་དྲིས་པས་ཁ་རྩང་བྱེ་མ་ལ་བོད་དུ་ཤོར་ཟེར་བས༔ 
རྒྱ་གར་གྱི་མི་རྣམས་ཀྱིས་རྐང་
མགྱོགས་བརྫངས་ནས༔ 
བོད་ཀྱི་ལུང་མདོ་དང་སྲང་མདོ་ཐམས་ཅད་དུ་མདོ་བྱང་བཏགས་ཏེ༔ བོད་ཀྱི་བརྡེ་
གཉིས་ཀྱིས་མཐའི་མོན་བུ་ཕྲ་མེན་གྱི་ངན་སྔགས་ཁྱེར་ནས་སོང་བས་བོད་ཀྱི་རྒྱལ་ཁམས་རྣམས་ཕུང་ངོ་ཞེས་
མདོ་བྱང་མང་པོ་བཏགས་པས༔ དུས་དེ་ཙམ་ན་བྱེ་མ་ལ་མུ་ཏྭ་སྤྱན་དྲངས་ནས༔ དཔལ་བསམ་ཡས་སུ་བྱོན་
342

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
ཏེ༔ ལོ་ཙཱ་བ་གཉིས་ཀྱིས་ངོ་སོ་བཅས་པས་རྒྱལ་པོ་ལ༔ པཎྜི་ཏ་ནི་གྲུབ་པ་ཐོབ་ཅིང་འཕྲོ་བའི་སྐུར་སླར་
སེམས་ཅན་དོན་དུ་བཞེངས་པ་སྤྱིར་སྡེ་སྣོད་མ་ལུས་པ་མཁྱེན་ཅིང་༔ མཆོག་ཏུ་འབྲས་བུ་གསང་སྔགས་ལ་
ཐུགས་ཀྱི་དགོངས་པ་འབྱོངས་པ༔ རྒྱ་གར་དུ་དཔེ་ཙམ་ཡང་མ་བཞག་པར་བོད་དུ་བསྣམས་ནས་བྱོན་ནས་
མཆིས་སོ་ཞེས་བསྙད་པས༔ རྒྱལ་པོའི་ཞལ་ནས་དོ་ནུབ་བུ་ཚལ་གསེར་ཁང་དུ་བཞུགས་དང་༔ ནངས་བར་
བྲོ་གང་དུ་མོས་པ་དང་སྤྲོ་བ་བྱའོ་གསུངས་ནས༔ བུ་ཚུལ་དུ་བཞུགས་སོ༔ དུས་དེ་ཙམ་ན་བོད་ཀྱི་བློན་པོ་
གདུག་པ་ཅན་རྣམས་ཀྱིས་མདོ་བྱང་བཀླག་པ་དང་༔ བསམ་ཡས་སུ་པཎྜི་ཏ་བྱོན་ནོ་ཞེས་ཐོས་ནས༔ བློན་པོ་
རྣམས་ཀྱིས་སྤྱན་སྔར་འདུག་ནས་འོ་སྐོལ་གྱི་འདི་ན་མཐའི་མོན་བུ་ཕྲ་མེན་གྱི་ངན་སྔགས་སྣ་ཚོགས་པ་ཁྱེར་
བ་ཡོད་གདའ༔ རྒྱལ་པོས་བཀའ་ཆད་གསོལ་ལ་འདིར་མ་བཞག་པར་ཞུ་བ་ཕུལ་ཏེ༔ ནངས་པར་ལོ་ཙཱ་བ་
གཉིས་ཀྱིས་རྒྱལ་པོའི་སྐུ་མདུན་ཕྱིན་ཏེ༔ ཞལ་མཇལ་བར་ཞུ་ཞེས་བསྙད་པས༔ རྒྱལ་པོའི་ཞལ་ནས་ཁྱེད་
གཉིས་ཀྱི་དེ་པཎྜི་ཏ་གཤའ་མ་མིན་པར་འདུག༔ ཕྲ་མེན་གྱི་ངན་ཐབས་སྣ་ཚོགས་ཁྱེར་བ་ཡིན་པར་འདུག་
པས་ཞག་འགའ་མཚན་བརྟག་གོ་གསུངས་ནས་མ་གནང་ངོ་༔ དེ་ནས་ལོ་ཙཱ་བ་གཉིས་རབ་ཏུ་སྡུག་བསྔལ་
ཞིང་༔ ཞག་གསུམ་བུ་ཚལ་དུ་ཉལ་བའི་ནངས་མ་གཅིག་བི་མ་ལ་བཞེངས་ནས༔ རྣམ་པར་སྣང་མཛད་
གཟུགས་ཀྱི་ལྷ༔ གཟུགས་ཀྱི་ལྷ་ལ་ཡེ་ཤེས་ལྷ་ཡིས་ཕྱག་བགྱིའོ༔ ཞེས་ཕྱག་མཛད་པས དེར་ལྡེར་བཟོ་
རྣམས་ཐལ་བར་ཕུང་གིས་སོང་བས་ལོ་ཙཱ་གཉིས་ངོ་མཚར་སྐྱེས་ནས་རྒྱལ་པོ་ལ་བསྙད་པས༔ འོ་དེ་ཀུན་ཕྲ་
མེན་གྱི་ངན་ཐབས་ཡིན་གསུངས་ནས༔ ཡང་ལོ་ཙཱ་གཉིས་སེམས་རབ་ཏུ་མ་བདེ་སྟེ༔ བདག་ཅག་གཉིས་
ཀྱིས་རྒྱ་གར་ཙམ་ནས་དཀའ་ལས་སྤྱད་ནསཿ མཁས་པ་ངོ་མཚར་འདི་ལྟ་བུ་སྤྱན་དྲངས་པ་ལ༔ རྒྱལ་པོ་འདི་
ཅི་ཡིན་སྙམ་ནས་ཐུགས་མུག་གོ༔ དེ་ནས་ཡང་ཞག་གསུམ་གྱི་ནངས་པར་བཞེངས་ནས༔ རྣམ་པར་སྣང་
མཛད་གཟུགས་ཀྱི་ལྷ༔ གཟུགས་ཀྱི་ལྷ་ལ་ཡེ་ཤེས་ལྷ་ཡིས་དབང་བསྐུར་རོ༔ ས་ཕུང་ལ་དབུ་ཞྭ་ཕུད་ནས་
བསྐོན་པསཿ སྐུ་གཟུགས་སྔོན་མ་བས་རབ་ཏུ་ལེགས་པ༔ རྒྱ་གར་གྱི་ལུགས་སུ་བྱུང་སྟེ༔ གཟི་མདངས་དང་
ལྡན་པར་གྱུར་ནས་ཡང་ལོ་ཙཱ་བ་གཉིས་ཀྱིས་རྒྱལ་པོ་བསྙད་པས༔ དེ་ནས་རྒྱལ་པོ་ཐུགས་ཆེས་ཏེ༔ འོ་ན་
བོད་ཀྱི་རྒྱལ་ཁམས་སུ་རྐང་མགྱོགས་བརྫངས་ནས་ཟླ་བ་གཅིག་གི་ཚེས་གསུམ་གྱི་ཉིན་པར་འདུས་ཤིག་
པར་བཏང་ནས༔ དེ་ནས་ཟླ་གཅིག་གི་ནངས་པར་དབུ་རྩེ་རིགས་གསུམ་སྒོ་མདུན་དུ་གཡས་སུ་རྒྱལ་པོ་ལ་
གཡུ་ཁྲི་རབ་ཏུ་འཕང་མཐོ་བ་བརྩིགས༔ གཡོན་དུ་གསེར་སྦྲམ་གྱི་ཁྲི་རབ་ཏུ་འཕངས་མཐོ་བ་བརྩིགས་བོད་
343

བི་མ་སྙིང་ཐིག
ཀུན་འདུས་ནས་རྒྱལ་པོས་པཎྜི་ཏ་ལ་ཕྱག་མཛད་པས༔ རྒྱལ་པོའི་ཐུགས་ཀར་དར་མེན་གྱི་དཀྱིལ་ན་རིགས་
གསུམ་མགོན་པོའི་ལྷ་བཀྲ་ཡལ་ལེ་འདུག་པ་ཀུན་གྱིས་མཐོང་སྟེ་དེ་ལྟར་འདུག་པས༔ བི་མ་ལས་དབུའི་རིན་
པོ་ཆེ་སྲོག་ཞུ་ཨོཾ་ཨཱ༔ཧཱུྃ་ཞེས་སེ་གོལ་བརྡབས་པས་རིགས་ལྔའི་སངས་རྒྱས་སུ་ཀུན་གྱིས་བཀྲ་ཡལ་ལེ་མཐོང་
བས་བོད་ཀྱི་རྒྱལ་ཁམས་ཀྱི་མི་ཙམ་གྱིས་བསྟོད་པ་ལེགས་སོ༔ འདིའི་དུས་ན་བི་མ་ལས་ལོ་སུམ་བརྒྱ་བཞེས་
པ་ལགས རྗེ་བློན་རིན་པོ་ཆེ་ལ་དེ་ལྟར་མི་མངའ་ཡང་གདུལ་བྱ་ལ་དགོངས་པའོ༔ དེ་ལྟར་བི་མ་ལ་དང་
སྤྲུལ་པའི་རྗེ་བློན་གཉིས་མཇལ་བའི་ཚེ༔ སངས་རྒྱས་མྱ་ངན་ལས་འདས་ནས་ལོ་སྟོང་དང་བརྒྱད་ཅུ་ཐམ་པ་
ལོན་པ་ལགས་སོ༔ དུས་དེ་ཙམ་ན་བི་མ་ལ་མཆོད་གནས་དམ་པར་མི་བཟུང་༔ ཕ་རོལ་ཏུ་ཕྱིན་པ་དང་དབུ་
མའི་ཆོས་གསུང་ཞིང་བཞུགས་ཏེ་བི་མ་ལ་དྲོ་ལ་བཞུད་པའི་བར་དུ༔ སྡུད་པ་གསུང་བའི་ཁྲིའི་རྩར་སྤྲང་པོ་
གཅིག་བྱུང་སྟེ༔ དེས་གཞན་གྱིས་མ་ཚོར་བའི་ཡི་གེ༔ ཉན་ཐོས་བྱིས་པའི་ཆོས་ཀྱིས་སངས་མི་རྒྱ༔ ཕོ་རོག་རྡོ་
རྗེ་འགྲོས་ཀྱིས་ས་གཞིའི་དལ་མི་སྙོམས༔ བྱ་བའི་ཚིག་གཉིས་པ་གཅིག་བྲིས་པ་འདུག་ནས༔ དེ་ནས་བི་མ་
ལས་ཁྲི་ཁར་བྱོན་ནས་ཀ་བ་ལི་ཞལ་ཕྱེ་བས་ཡི་གེ་མཐོང་བས༔ བི་མ་ལའི་ཞལ་ནས་འདིར་སུ་འོངས་
གསུངས་སོ༔ ཆོས་ཉན་པའི་གྲྭ་པ་དེ་དག་རྣམས་ན་རེ་སུ་ཡང་མ་བྱུང་ཟེར་རོ༔ ཁྱེའུ་གཅིག་ན་རེ ད་ཅི་རྩ་ན་
སྤྲང་པོ་རྒད་པོ་གཅིག་ཀོར་ཀོར་འདུག་པ་ཡིན་ཟེར་བས༔ བི་མ་ལའི་ཞལ་ནས་སྤྲང་པོ་དེ་ཚོལ་དང་གསུངས་
ནས་འཁོར་རྣམས་ཀྱིས་བཙལ་བས་གླིང་གསེབ་ཀྱི་ཉོས་ཆང་པ་གཅིག་གི་ཁྱིམ་ན་འདུག་ནས་ཁྲིད་ནས་
འོངས་ཏེ༔ བི་མ་ལས་དྲིས་པས༔ བདག་ནི་པ་གོར་བེ་རོ་ཙ་ནའི་སློབ་མ་གཡུ་སྒྲ་སྙིང་པོ་བྱ་བ་ལགས་སོ་ཟེར་
ནས་སེམས་སྨད་ལྔ་ལ་མཁས་པ་གཅིག་འདུག་གོ༔ དེའི་ཚེ་བི་མ་ལས་ཁོང་ལ་དྲན་པ་སེམས་སྡེ་བཅུ་གསུམ་
བསྟན་པ་དང་༔ གཡུ་སྒྲ་དང་ལྟ་བ་མཉམ་སྒོམ་པ་མཉམ་སྤྱོད་པ་མཉམ་སྟེ་བྱ་མ་བུ་མཉམ་པ་ལྟ་བུར་གྱུར་
ནས༔ སྔ་འགྱུར་དང་ཕྱི་འགྱུར་ཞེས་བྱ་བ་ཡང་དེ་ཙམ་ན་ཐོས་པ་ལགས་སོ༔ དེ་ནས་རྗེ་བློན་གྱིས་ཞུས་ཏེ༔
ལི་གར་ཏིའི་སྐྱེམས་ཕྲ་མེན་གྱི་ཡོལ་གོ་གང་དང་༔ རྟ་སྔོན་པོ་གཡུ་བྱ་བྱ་བ་ལ་གསེར་གྱི་སྒ་སྲབ་དང་ཟབ་
ཆེན་གྱི་སྟན་དང་༔ གཡུའི་ཐུར་དང་ཁ་གསེར་ཁ་གཡུ་དང་བཅས་ཕུལ་ནས་ཆོས་འགའ་བསྒྱུར་བར་ཞུ་བ་
ཕུལ་བས༔ བི་མ་ལའི་ཞལ་ནས་རྟ་དང་གསེར་གྱིས་དགོས་པ་མེད༔ ཆོས་ནི་སེམས་ཅན་གྱི་དོན་དུ་བསྒྱུར་ན་
བདག་གིས་ཅི་རིགས་པར་བསྒྱུར་བར་བྱའོ༔ གསུངས་ནས༔ དབུ་རྩེ་རིགས་གསུམ་གྱི་ལྷོ་ནུབ་ཀྱི་མཚམས
སྒྲ་བསྒྱུར་རྒྱ་གར་གྱི་གླིང་ཕ་རོལ་ཕྱིན་པ་དང་༔ རྡོ་རྗེ་སེམས་དཔའ་སྒྱུ་འཕྲུལ་དྲ་བ་དང་༔ དཔལ་ཡང་དག་
344

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
དང་༔ ཕུར་པ་དང་༔ མ་མོ་དང་༔ གཤིན་རྗེ་རྣམས་ནི་ཕལ་ཆེར་གཉགས་ཛྙཱ་ན་ཀུ་མ་རས་བསྒྱུར་རོ༔ སེམས་
སྡེ་དང་ཀློང་གི་མན་ངག་འགའ་ཙམ་ཡང་བསྒྱུར་རོ༔ སྐོར་གསུམ་གྱི་རྩ་བའི་རྒྱུད་ལྔ་ཡང་གཉགས་ཀྱིས་
བསྒྱུར་རོ༔ གསང་བ་བླ་ན་མེད་པའི་རྒྱུད་ལུང་རྣམས་ནི༔ གཞན་སུ་ལ་ཡང་ཆ་མེད་པར་རྗེ་བློན་གསུམ་གྱི་
ཐུགས་དམ་གྱི་མནོགས་ཆོས་སུ་མཛད་ནས་རིགས་གསུམ་བར་ཁང་དུ་སྲོད་དང་ཐོ་རངས་བསྒྱུར་རོ༔ སྐོར་
གསུམ་གྱི་རྒྱུད་ལྷག་མན་ངག་རྣམས་ཀྱང་བསྒྱུར་རོ༔ དེ་ལྟར་ལོ་བཅུའི་བར་ལ་འབྲས་བུ་གསང་སྔགས་ཀྱི་
རྒྱུད་མང་པོ་བསྒྱུར་ཅིང་བཞུགས་སོ༔ དེ་ནས་རྗེ་བློན་གྱིས་བཀའ་བསྒོས་ནས་ཆོས་འདི་ལྟར་ཟབ་པ་ནི་སྔོན་
ཆད་ཀྱང་མ་བྱུང་༔ ཕྱིས་ཀྱང་བོད་ཡུལ་དུ་མི་འབྱུང་བསཿ འདི་ལ་ཚུལ་བཞིན་དུ་སྤྱོད་པ་མི་འབྱུང་བས་ཕྱི་
རབས་ཀྱི་དོན་དུ་སྦ་བར་བཀས་བཅད་དོ༔ དེ་ནས་བི་མ་ལས་མཆིམས་ཕུའི་བྲག་དམར་དགེ་གོང་དུ་གསང་
བ་བླ་ན་མེད་པའི་གསང་བ་སྙིང་ཐིག་གི་པོ་ཏི་རྣམས་རྒྱའི་དཔེ་ལས་བོད་ཀྱི་ཡི་གེར་བསྒྱུར་ནས རྒྱ་ནག་
པོའི་ཡུལ་དུ་འགྲོ་བར་ཐུགས་ཀྱིས་དགོངས་ནས༔ རྗེ་བློན་གཉིས་ལ་ཡང་མ་གནང་བར་ཕྱི་རབས་ཀྱི་བསྟན་
པའི་བཙས་སུ་སྦས་སོ༔ ཐིག་སྐོར་གསུམ་གྱི་རྒྱུད་མན་ངག་ལྷག་ཆད་མེད་པར་རྒྱའི་དཔེ་རྣམས་ནི་ཕྱི་མའི་
དུས་སུ་ཆོས་འདིའི་སྐོར་གྱི་ཡི་གེ་རྣམས་ཚོང་འདུས་ཀྱི་འོ་མ་བཞིན་བསླད་པའི་གང་ཟག་འགའ་འབྱུང་བས༔
དེ་དག་གི་གཞུང་དང་མན་ངག་རྣམས་མི་ཉམས་པར་བྱ་བ་ལ་དགོངས་ནས༔ རྒྱ་དཔེ་རྣམས་སྦས་ནས་
བཞུགས་སོ༔ དེར་ཡང་རྗེ་བློན་གྱི་ཐུགས་ཀྱི་རྟོག་པ་ལོ་གསུམ་གྱི་བར་ལ་བཅད་ནས་རྒྱ་ནག་པོའི་ཡུལ༔ ལྕི་
བ་ཐུབ་པའི་རི་ཞེས་བྱ་བ་ལ་གཤེགས་ཏེ༔ འདིའི་དུས་ན་བི་མ་ལས་ལོ་སུམ་བརྒྱ་དང་བཅུ་གསུམ་བཞེས་པ་
ལགས་སོ༔ མཁས་པ་དེ་ནི་སངས་རྒྱས་ཀྱི་བསྟན་པ་ཇི་སྲིད་གནས་པའི་བར་ལ་འགྲོ་བ་མིའི་ལུས་སུ་
ས།བཞུགས་པ་ལགས་སོ༔ ལོ་བརྒྱ་བརྒྱ་ལ་སྤྲུལ་པ་རེ་རེ་བོད་དུ་སྣང་བར་བྱེད་དོ༔ མཁས་པ་དེ་ནི་སྤྲུལ་པའི་སྐུ་
];དགའ་རབ་རྡོ་རྗེ་དང་ཞལ་ལན་བདུན་མཇལ་ཞིང་མན་ངག་རྣམས་ཀྱི་ཞུ་ཏིག་མཛད་དོ༔ དེ་ཡང་རྒྱ་གར་གྱི་
ཡུལ་ཝཱ་རཱ་ཎ་སཱིའི་ལྷོ་ནུབ་ན་རི་བྱ་རྐང་ཞེས་བྱ་བ་ལ་ལན་ལྔ་མཇལ་ལོ༔ རྡོ་རྗེ་གདན་དུ་གཉིས་ཏེ་ལན་
བདུན་མཇལ་བས་ཐིག་ལེ་མཆོག་གི་རྒྱུད་ལུང་མན་ངག་རྣམས་ལ་ཡིད་ཆེས་སོ༔ མཁས་པ་དེ་ནི་བསྟན་པ་མི་
གནས་པའི་དུས་ན་རྡོ་རྗེ་གདན་དུ་ལྷག་མ་མི་སྣང་བར་འགྱུར་བ་ཡིན་ནོ༔ ཨཱ་ཙརྱ་སའི་སྙིང་པོ་ནི་མཆིམས་
ཕུར་གྲོངས་པས་ལྟས་བཟང་པོ་བྱུང་སྟེ༔ བི་མ་ལ་གྲོངས་བྱ་བའི་ཐ་སྙད་བྱུང་བ་ཡང་དེ་ལས་བྱུང་བ་ལགས་སོ༔
དེས་གང་ལ་བརྒྱུད་ན་ཉང་ཏིང་འཛིན་བཟང་པོ་ལ་བརྒྱུད༔ བི་མ་ལ་རྒྱ་ནག་ཏུ་བཞུད་ནས་ལོ་ལྔ་བཅུ་རྩ་ལྔ་
345

བི་མ་སྙིང་ཐིག
ནས་ཉང་ཏིང་འཛིན་བཟང་པོ་དེ་ཡང་རང་རྒྱུད་རྣམ་པར་དག་ནས༔ རྡོ་རྗེ་ལེགས་པས་ཁམས་སུ་སེར་བ་ཕབ་
ནས་རྔ་མོའི་ཁལ་ལྔ་བརྒྱ་བྱུང་བ་ལ༔ ཉང་ཏིང་འཛིན་བཟང་པོས༔ གསེར་གྱི་རྡོ་རྗེ་རྩེ་དགུ་པ་གཅིག་བར་
སྣང་ལ་འཕངས་ནས་སྔོན་གྱི་དམ་ཚིག་གིས་རྗེས་སུ་བསྐུལ་ཏེ་ཉང་ལ་ཕུལ་ནས༔ དེའི་རྫས་ཀྱིས་ཞྭའི་ལྷ་
ཁང་ཞེས་བྱ་བ་བཞེངས་སུ་གསོལ་ནས་ཆོས་སྐྱོང་ལ་གཉེར་དུ་གཏད་དོ༔ དེ་ལྟ་བུའི་མི་མ་ཡིན་གྱི་རྫས་དང་
ལོངས་སྤྱོད་ལས་བཞེངས་པའི་ལྷ་ཁང་དེའི་ནང་ན༔ བཤད་རྒྱུད་སྙིང་ཐིག་གི་བཀའ་རྒྱུད་དག་ནི་སྐོར་གསུམ་
ཀེའུ་ཚང་རིམ་གསུམ་དུ་སྦས་སོ༔ སྙན་བརྒྱུད་ཡི་གེ་རིགས་ཀྱི་དཔེ་རྣམས་ནི་སྒོ་ཁང་གི་སྟེང་དུ་ཤོག་དྲིལ་རྫ་
མ་གང་སྦས་སོ༔ གསང་བ་བླ་ན་མེད་པའི་གསེར་གྱི་སྙིང་པོ་ཉི་མ་རབ་ཏུ་སྣང་བར་བྱེད་པ་ཀ་བའི་བསམ་
ལེའུ་གསུམ་གྱི་ཁོང་སེང་ལ་སྦས་ཏེ༔ 
ཕྱི་རབས་ཀྱི་སྐལ་ལྡན་གྱི་དོན་དུ་རྒྱས་བཏབ་ནས་བར་དེར་མི་སྣང་
བར་མཛོད་དོ༔ སྙན་བརྒྱུད་ཚིག་གི་རིམ་པ་མཆན་དུ་བཏབ་པ་ནི་འབྲོམ་རིན་ཆེན་འབར་བ་ལ་བརྒྱུད་པ་ནི་
བཀའ་སྲོལ་མི་ཉམས་པར་བྱ་བའི་ཕྱིར་བརྒྱུད་པའོ། །བཤད་རྒྱུད་གསང་བའི་མན་ངག་རྣམས་གཙུག་ལག་
ཁང་དེར་ལོ་བརྒྱར་གནས་པའི་རྟིང་ལ་འབྲོམ་རིན་ཆེན་འབར་བའི་སློབ་མ་སྦས་བློ་གྲོས་དབང་ཕྱུག དེའི་
སློབ་མ་དབུ་ཞྭའི་ལྡང་མ་དགེ་མཆོག་གི་བུ་གནས་བརྟན་ལྡང་མ་ལྷུན་གྱི་རྒྱལ་མཚན་ཞེས་བྱ་བ་ལ༔ ཞྭའི་
མགོན་པོ་ཉིད་ཀྱིས་ལུང་བསྟན་ནས་གསང་བའི་རྒྱུད་ལུང་མན་ངག་འདི་ཡོད་པར་ཤེས་ནས གཙུག་ལག་
ཁང་དེའི་གཉེར་ཉང་དྷརྨ་རཱ་ཛ་ཞེས་བྱ་བས་བྱེད་པ་ལ༔ གསེར་གྱི་ཆགས་པ་མང་པོར་འོང་བའི་དོད་པོར་
གཏེར་རྣམས་འབྱིན་དུ་བཅུག་ནས་ལྡང་མས་ཕྱུང་ངོ་༔ འདིའི་དུས་ན་སངས་རྒྱས་མྱ་ངན་ལས་འདས་ནས་ལོ་
སྟོང་སུམ་བརྒྱ་ལྔ་བཅུ་རྩ་བརྒྱད་ལོན་པ་ལགས་སོ༔ ལྡང་མ་ལྷུན་གྱི་རྒྱལ་མཚན་གྱིས་གཏེར་འདི་བཏོན་ནས་
ལོ་བཅོ་ལྔ་ལོན་པའི་དུས་ན༔ མྱང་རོའི་ཡུལ་མྱང་མཚོ་བྱ་བ་ན༔ ལྕེ་ཐུབ་པའི་དབང་པོ་དང་ཁྱུང་མོ་བཟའ་
ལགས་པའི་བུ་ལྕེ་བཙུན་སེང་གེ་དབང་ཕྱུག་བྱ་བ་གཅིག་ཡོད་དེ༔ འདིའི་དུས་ན་སྣང་ཁུ་ཡུལ་སྙན་བརྒྱུད་ཀྱི་
གདམས་ངག་རིགས་མི་འདྲ་བ་བདུན་སྣང་ངོ་༔ 
དེ་ནས་ལོ་གསུམ་ལོན་ཙམ་ན་ལྡང་མ་ལྷུན་གྱི་རྒྱལ་མཚན་
གྱིས་བཤད་རྒྱུད་ཡང་དག་པ་སྙིང་ཐིག་མན་ངག་འདི་བསྟན་ཅིང་བཞག་པའི་གནས་མ་རྙེད་དེ༔ ལྕེ་བཙུན་
མང་ཡུལ་དུ་བཞུད་པ་དང་༔ ལྡང་མ་མན་ངག་གི་སྣོད་འཚོལ་གཉིས་གཙང་གི་རི་གཟར་རྒོད་པོ་ལུང་དུ་
མཇལ་ནསཿ སྔར་ནས་སློབ་མ་ཡིན་པས་གཅིག་ལ་གཅིག་རབ་ཏུ་དགྱེས་ནས་ལྡང་མས་ཀྱང་མན་ངག་
བཞག་པའི་སྣོད་ལྕེ་བཙུན་བཟང་བར་གཟིགས་ནས༔ ལྡང་མའི་ཞལ་ནས་སྔ་མ་དང་མི་འདྲ་བའི་སྙིང་ཐིག་
346

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
གསང་བའི་མན་ངག་རྣམས་ཁྱོད་ལ་སྦྱིན་གྱིས་འོ་སྐོལ་གཉིས་འགྲོགས་ལ་འདེངས་ཟེར་བས༔ ལྕེ་བཙུན་གྱི་
ཞལ་ནས་བདག་བླ་མ་གཅིག་གི་ཚོང་ལ་མཆིས་པས་དེ་ནས་ལོག་པ་དང་ཞུ་འཚལ་གསུངས་པ་དང་༔ ལྡང་
མའི་ཞལ་ནས་འོ་ན་དུས་ནམ་ཙམ་བྱ་གསུངས་པས༔ ལྕེ་བཙུན་གྱི་ཞལ་ནས་ཉ་དྲུག་གི་ཟླ་བའི་ཉའི་ཉི་མ་ལ་
ཁ་རག་རྩར་བལ་པོ་སྒོམ་ཆུང་བྱ་བ་སྒོམ་ཆེན་ཤིན་ཏུ་བཟང་བ་གཅིག་ཡོད་པར་འདུག་པས་དེའི་སར་དུས་
བགྱིའོ་གསུངས་པས༔ གཉིས་མཐུན་ནས་དུས་བྱས་སོ༔ དེ་ནས་ལྕེ་བཙུན་གྱིས་མང་ཡུལ་ནས་ལོག་ནས་
འགྲོ་བར་བརྩམས་ཏེ༔ ལྡང་ས་ཉའི་ཉི་མ་རང་ལ་བྱོན༔ བལ་པོ་སྒོམ་ཆུང་ན་སོ་གཞོན་པ་གཅིག་གིས་སྒོམ་
གྱིན་འདུག་པས༔ ལྡང་མས་ཇོ་བོ་དེ་ལྟར་བྱས་པས་སངས་མི་རྒྱ་བྱས་པསཿ བལ་པོ་ན་རེ་ཇོ་བོ་ཐབས་ཇི་ལྟ་
བུ་ཡོད་གསུངས་སོ༔ ལྡང་མའི་ཞལ་ནས་དཔེ་འདི་ལ་གཟིགས་དང་ཞེས༔ ལྕེ་བཙུན་ཞག་གསུམ་དུ་མ་བྱུང་
བས་ལྟ་རྟོགས་བྱས་པས་བལ་པོ་ཡང་དེ་གས་གྲོལ་བ་ལགས་སོ༔ དེ་ནས་ཚེས་བཅོ་བརྒྱད་ཀྱི་ཉིན་མོ་ལྕེ་
བཙུན་སླེབས་ནས་བྱུང་བས་ལྡང་མའི་ཞལ་ནས་ངའི་དཔེ་འདི་དག་ལེགས་པར་བྲིས་ལ་ཆ་བསྐྱེད་མ་བུའི་ཡི་
གེ་རྣམས་ལྷག་མ་མ་ལུས་པར་བྲིས་ལ་བཤུས་ནས་ཁྲའི་ཟླ་བ་ལ་སྐྱོལ་ཅིག༔ མན་ངག་འདི་རང་གིས་ཤེས་པ་
ལ་གཞན་ལ་མེད་གསུངས་ནས་དེ་ལྟར་བྱས་ སོ༔ དེ་ནས་ལྡང་དབུ་རུར་བཞུད༔ ལྡང་མ་དང་ལྕེ་བཙུན་
མཇལ་བའི་ཚེ༔ སངས་རྒྱས་མྱ་ངན་ལས་འདས་ནས་ལོ་སྟོང་སུམ་བརྒྱ་དང་བརྒྱད་ཅུ་རྩ་བརྒྱད་ལོན་ཏོ༔ ལྕེ་
བཙུན་གྱིས་གནུབས་ཡུལ་རོང་གི་ལང་གྲོ་ཤུག་པ་ཅན་དུ༔ ལང་གྲོ་སྨྲ་ར་ཅན་གྱིས་དཔེ་རྣམས་བྲིས་སོ༔
གསང་བ་བླ་ན་མེད་པའི་རྒྱུད་ལུང་མན་ངག་གི་ཡི་གེ་རྣམས་གཡས་བན་སྐྱབས་སེས་བྲིས༔ ལྷག་མ་འོ་ཡུག་
ལུ་མར་དབྱར་ཆོས་ཀྱི་ཤེས་རབ་ཀྱིས་བྲིསཿ སྐོར་གསུམ་གྱི་ལྷག་མ་རྣམས་མཚུར་ལེགས་པ་དང་༔ སོ་དཔའ་
ལེགས་ཀྱིས་བྲིས་སོ༔ དེ་ནས་དཔེ་རྣམས་ཚར་ནས་ཞུ་ཏིག་ལན་དྲུག་ཏུ་ཉང་དཔལ་གྱི་འབྱུང་གནས་ནས་
གཉིས་ཀྱིས་མཛད་ནས༔ ཁྲའི་ཟླ་བའི་དུས་སུ་འབུམ་བཅུ་གཉིས་གདུམ་ཅིག་དང་༔ ལྟང་ཚེ་སུམ་ཅུ་རྩ་ལྔ༔
རྟ་གསུམ༔ ཁྲབ་དགུ་ཁྱེར་ནས་དཔེ་རྣམས་སྐྱེལ་དུ་བྱོན་པས༔ དབུ་རུ་སྙེ་ཐང་དུ་སླེབ་ཙ་ན༔ བཙུན་པ་ལྡོམ་
བུ་བ་ཅིག་ན་རེ༔ ཇོ་བོ་རྗེས་ཆེ་གར་འགྲོ་ཟེར༔ ལྕེ་བཙུན་གྱིས་བདག་ལྡང་མ་ལྷུན་གྱི་རྒྱལ་མཚན་བྱ་བ་སྐུ་
དྲིན་ཅན་ཅིག་ལ་ཞབས་ཏོག་སྐྱེལ་བ་ལགས་བྱས་པསཿ བཙུན་པ་དེ་ན་རེ༔ ལྡང་མ་ཁ་སང་བར་གྱི་ཟླ་བ་སྔ་
མ་དེའི་ཉ་ལ་སྐུ་གཤེགས་ནས༔ གཞན་རྣམས་ཆོས་པ་བཟང་པོ་ཙམ་དུ་མི་བྱེད་པར་འདུག༔ གནས་བརྟག་
ཡིན་ཟེར་བ་ལསཿ རྟགས་བཟང་པོ་ངོ་མཚར་ཅན་མང་པོ་ཡང་བྱོན༔ འཆི་བའི་དུས་ཀྱང་ཟིན་པར་གདའ་
347

བི་མ་སྙིང་ཐིག་
ཁྱེད་ལ་ཁོང་གི་གདམས་ངག་བདོག་གམ་ཟེར་རོ༔ ལྕེ་བཙུན་སྙམ་པ་བླ་མ་གྲོངས་ཀྱང་རྫས་འདི་རྣམས་
འདིར་གནས་གཞི་ཡང་འདུག་པས་འདིར་ཚོགས་གསོག་བྱ་དགོས་བླ་མ་ལ་བསྔོས་པ་ཡིན་པས༔ བླ་མའི་
དོན་དུ་གཏང་བར་བྱ་སྙམ་ནས་དེར་གཞི་ཕབ་བོ༔ དེར་བཙུན་པ་དེ་ན་རེ་བདག་མལ་གྲོ་བའི་མྱང་བཀའ་
གདམས་བྱ་བ་ཡིན་པསཿ ལྡང་མ་དེ་གདམས་པ་ཆེ་བའི་རྟགས་སུ་འདུག་པས༔ ཁྱེད་ལ་ཁོང་གི་གདམས་པ་
ཚང་བར་བཞུགས་ཀྱིན་གདའ་བས༔ བདག་ཐུགས་ལ་གདགས་པར་ཞུ་ཞེས་ཞུ་བ་ཕུལ་བས༔ ལྕེ་བཙུན་
གྱིས་ཀྱང་མན་ངག་བསྟན་དུ་རུང་བའི་སྣོད་དུ་གཟིགས་ནས༔ གསང་བའི་མན་ངག་སེམས་ལུང་སྒོམ་ཁྲིད་
གནང་ངོ་༔ དེ་རྣམས་ཀྱི་རྫས་དང་ཡོ་བྱད་རྣམས་དགེ་འདུན་སྙེ་ཐང་བ་དང་༔ དུས་དེ་ཙམ་ན་ཐོད་པ་ལོ་ཙཱ་བ་
དང་༔ ཇོ་བོ་འབྲོག་མི་ལོ་ཙཱ་བ་གཉིས་བཞུགས་པ་ལ་ཞབས་ཏོག་མཛད་དོ༔ དེ་ནས་ལྕེ་བཙུན་གྱིས་གནུབས་
ཡུལ་རོང་དུ་བྱོན༔ མྱང་བཀའ་གདམས་པ་བྱ་བ་དེ་ཏི་སྒྲོའི་བྲག་དཀར་པོ་བྱ་བ་ལ་སྒོམ་པར་དམ་བཅས་ནས་
སྒོམ་དུ་སོང་ངོ་༔ 
དཔོན་སློབ་གཉིས་ཀྱིས་སངས་རྒྱས་ཀྱི་འབྲས་བུ་སྔོན་ལ་སུས་ཐོབ་འགྲན་པར་བྱས་ནས་
གྱེས་སོ༔ དེ་ནས་ལྕེ་བཙུན་གྱིས་དཔའ་གོར་རྩང་ལུང་དབེན་རྩར་བྱོན་ནོ༔ ལྕེ་བཙུན་གྱིས་མན་ངག་གསང་
བའི་སྐོར་བཞི་པོ་འདི་དག་བཞག་པའི་གནས་འཚོལ་བ་ལ༔ ལོ་བཅུ་ལོན་པའི་བར་དུ་བཙལ་བས་མ་རྙེད་དེ༔
དེ་ནས་སྐོར་གསུམ་གྱི་མན་ངག་རྒྱུད་དང་བཅས་པ༔ ལང་གྲོ་མཆད་པ་སྟག་འདྲའི་མཆད་པའི་གོང་ཆུ་མིག་
འོག་ཏུ་སྦས་ནས༔ ཀླུ་བཙན་རྡོ་རྗེ་བདེ་འབར་ལ་གཏད་ནས་ཕྱི་རབས་ཀྱི་སྐལ་ལྡན་རྣམས་ཀྱིས་རྙེད་པར་
ཤོག་ཅེས་སྨོན་ལམ་བཏབ་ནས༔ བྱི་བ་ལོའི་དཔྱིད་ཟླ་ར་བའི་ཉའི་ཉིན་མོ་སྦས་ཏེ་མི་སྣང་བར་བྱས་སོ༔ དེ་
ནས་གསང་བ་བླ་ན་མེད་པ་སྙིང་ཐིག་གི་མན་ངག་རྣམས་ལུས་ལ་བཅངས་ནས་ཡོད་དེ༔ འུ་ཡུག་གི་ནུབ་མའི་
ཤུག་གསེབ་ན་ཡོད་པའི་ཚེ༔ མཚན་མོའི་རྨི་ལམ་ན་རྒྱ་གར་བ་སྔོ་སངས་ཤིན་ཏུ་འཇིགས་པ་གཅིག་བྱུང་སྟེ༔
བདག་ནི་བི་མ་ལ་མི་ཏྲ་མཁས་པ་སྟེ༔ སྐལ་ལྡན་སྙིང་པོའི་ཡང་བཅུད་དོན་འདོད་ན༔ མཆིམས་ཕུ་བྲག་དམར་
དགེ་གོང་ཡང་ལྡེབས་ལ༔ 
གསང་བ་སྙིང་ཐིག་སྙིང་དང་འདྲ་བ་ཡོད་ཀྱིས་ལོངས༔ 
དེ་དག་ཁྱེར་ལ་འུ་ཡུག་ཕྱི་
གོང་རྫ་ཡི་ར་བ་རུ༔ སུས་ཀྱང་མཐོང་བ་མེད་པར་ལོ་བདུན་སྒོམས༔ 
དེས་ནི་ཟག་བཅས་ཕུང་པོ་མི་སྣང་བ་
ཡིན་ནོ༔ ཞེས་ལུང་བསྟན་ནས་བདག་མཆིམས་ཕུར་འགྲོ་བའི་བདོགས་བྱས་ནས་ཞག་གསུམ་ལོན་པའི་ཉི་
མ་འཆར་ཀར༔ འུ་ཡུག་ཕུག་སྟེང་གི་གྲོག་པོར་མཇལ་ནས༔ ཕྱག་དང་བསྐོར་བ་བྱས་ནས་འུ་ཡུག་ལུང་པའི་
ནགས་ཀྱི་དཀྱིལ་དུ་ཟླ་བ་ཕྱེད་རྗེ་ལ་གདམས་པ་ཞུས་ནས་ཞུན་ཐར་བཅད་དོ༔ དམ་པའི་ཞལ་ནས་ང་ཧོར་གྱི་
348

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
ཡུལ་དུ་འགྲོ་བས་ཧོར་གྱི་རྒྱལ་པོ་ལྡེ་མི་ཙན་ཏྲ་བྱ་བ་གཅིག་སེམས་ཅན་དམྱལ་བའི་གནས་སུ་འགྲོ་བ་ཞིག་
ཡོད་པས༔ དེ་འཁོར་བ་ལས་སྒྲོལ་བར་བྱེད་པས་དེའི་བར་ཁྱོད་ནུབ་ཀྱི་རི་ལ་སྡོད་ལ་མཆིམས་ཕུར་མ་འགྲོ་
གསུངས་ནས་རྗེ་བཙུན་རྫུ་འཕྲུལ་གྱིས་གཤེགས་སོ༔ དེ་ནས་བདག་གིས་ནུབ་ཏུ་ལོ་གསུམ་འདུག་པའི་དུས་
སུ་ཡང་རྗེ་བྱོན་ནས༔ ཡང་མན་ངག་རྣམས་ལ་ཞུ་ཏིག་བྱས་ནས་ལྷག་མ་མ་ལུས་པར་གནང་ངོ་༔ དེ་ལྟར་
རེས་མཇལ་རེས་མི་མཇལ་བར་ལོ་བདུན་དུ་ལྷན་ཅིག་མོས་གུས་བྱས་སོ༔ དེ་ནས་དམ་པ་དེ་ལིའི་ཡུལ་དུ་
མཁའ་འགྲོ་མ་བརྩེ་བའི་རོལ་པ་ཞེས་བྱ་བས་སྤྱན་དྲངས་ནས་གཤེགས་སོ༔ དེ་ནས་ལྕེ་བཙུན་གྱིས་མཆིམས་
ཕུར་བྱོན་ནས་སྙིང་ཏིག་མན་ངག་བཙལ་བས་མ་རྙེད་དེ༔ དེ་ནས་ཞག་གསུམ་གྱི་ཉི་མ་ཕྱེད་ཙམ་ན་བུད་མེད་
སོ་དུང་སོ་འཁོར་མ་ཡོད་པ་སྨིན་མ་ཟངས་སུ་འདུག་པ༔ དཔྲལ་བའི་དཀྱིལ་ན་གསེར་གྱི་ཟླ་ཕྱེད་རྡོ་རྗེས་
མཚན་པ ལག་པ་དང་རྐང་པ་རྣམས་བྱ་ཆུ་བྱའི་སྡེར་མོ་ལྟར་འབྲེལ་བ༔ ནུ་མ་ལས་སེང་གེའི་ཕྲུ་གུ་འཕྱང་བ་
ཞིག་བྱུང་ནས༔ འོ་སྔོན་གྱི་སྐལ་ལྡན་མན་ངག་གི་བདག་པོ་བྱུང་ཟེར་ནས༔ བྲག་མེ་ལོང་འདྲ་བའི་དཀྱིལ་
ནས་པོ་ཏི་སྨུག་ཆུང་བཏོན་ནས་བདག་ལ་གཏད་ནས་འོ་ཡུག་ཕྱི་གོང་རྫའི་ར་རབ་སོང་ཞེས་གསུངས་ནས་
གཏད་དོ༔ དེ་ནས་ལོག་ནས་གནུབས་ཀྱི་གསེག་མ་ལུང་དུ་འོངས་ནས་ལྕེ་བཙུན་གྱི་དགོངས་པ་ལ་བཀའ་
བརྒྱུད་ཟབ་མོ་འདི་ཀུན་ལ་བཞག་པའི་གནས་མི་འདུག་པསཿ འོ་ཡུག་ནུབ་མའི་བྲག་སེང་གེ་དང་འདྲ་བ་ལ་
སྦའོ་སྙམ་ནས འབྲུག་ལོའི་དགུན་ཟླ་ར་བའི་དུས་ཚོད་སྟོན་སེར་ཁ་ཉི་མ་བྱི་བའི་ཉི་མ་སྐར་མ་རྒྱལ་གྱི་དུས་
ཚོད་ཉི་མ་ཤར་བའི་ཚེ༔ གནམ་སྟོང་གི་ཉིན་པར་རྡོ་རྗེ་ལེགས་པ་དང་༔ དཔལ་སྔགས་སྲུང་གི་བདག་མོ་ནག་
མོ་ཁྲོས་མ་སྨུག་ནག་རག་གདོང་མ་རྣམས་ལ་གཏད་ནས༔ ཕྱི་རབས་ཀྱི་དོན་དུ་སྨོན་ལམ་བཏབ་ནས་མི་སྣང་
བར་མཛད་དོ༔ དེ་ནས་འུ་ཡུག་གི་ཕྱི་གོང་དུ་སྙིང་ཐིག་གསང་བའི་མན་ངག་གི་པོ་ཏི་ཆུང་བ་རྣམས་ཁྱེར་ནས་
སུས་ཀྱང་མཐོང་བ་མེད་པར་ལོ་བདུན་ཉམས་སུ་བླངས་པས་རིག་པ་ཚད་ལ་ཕེབས་ནས་ཆོས་ཉིད་ཟད་པའི་
སྣང་བ་མཐོང་ངོ་༔ དེ་ནས་སྙིང་ཐིག་གསང་བའི་པོ་ཏི་རྣམས་བྱར་གྱི་ཕུའི་བྲག་དཀར་པོ་ཐེམ་པ་དང་འདྲ་
བར་སྦས་སོ༔ སྔོན་གྱི་སྐོར་གསུམ་གྱི་ཕྱི་མོ་རྣམས་སླེ་ཚན་གསུམ་གྱི་རི་ལ་སྦས་སོ༔ ཡང་དམ་པ་དང་བྱར་གྱི་
ཕུར་ལན་ཅིག་མཇལ་ནས་རྒྱ་ནག་པོའི་ཡུལ་དུ་གཤེགས་པས་བདག་གིས༔ མཆིམས་ཕུར་བསྐྱལ་ནས་དམ་
པ་རྫུ་འཕྲུལ་གྱིས་གཤེགས་སོ༔ དེ་ནས་ལྕེ་བཙུན་གྱིས་ལོག་ནས་རང་བཞིན་དུ་མི་ཡུལ་དུ་ལོ་མང་བཞུགས་
ནས༔ ཤངས་དང་རྟ་ནག་གི་བར་གྱི་སྤོ་མཐོན་རི་ནས༔ སློབ་དཔོན་པདྨའི་ཆོས་དང་སྒྲུབ་ཡིག་བཏོན་ནས་
344

བི་མ་སྙིང་ཐིག་
གཙང་ལུང་དབེན་རྩར་སྦས་སོ༔ ཆ་ལུང་གི་ཁྱི་རྟགས་དབེན་རྩ་ནས་སངས་རྒྱས་ཡེ་ཤེས་རིན་པོ་ཆེས་སྦས་མ་
ཐག་པའི་གནུབས་ཀྱི་ངན་སྔགས་བརྒྱ་དང་བཅུ་བཏོན་ནས་གནུབས་ཀྱི་ཕུང་པོ་རི་བོ་ཆེ་ལ་སླར་སྦས་སོ༔ དེ་
ལྟར་དམ་པ་དང་ལན་གསུམ་མཇལ་སྙན་བརྒྱུད་མན་ངག་རིགས་མི་འདྲ་བ་བདུན་མཆན་དུ་བཏང་ངོ་༔
བཀའི་སྲོལ་མི་ཉམས་པའི་ཕྱིར་རོ༔ དེ་ལྟར་གྲུབ་པ་ཐོབ་ནས་ཀྱང་ལོ་ལྔ་བཅུ་ཐམ་པ་རོང་དང་བྱང་ཕྱི་གོང་དུ་
བཞུགས་སོ༔ གྲུབ་པ་མ་ཐོབ་པའི་གོང་དུ་ལོ་བདུན་ཅུ་རྩ་ལྔ་སྟེ་བརྒྱ་དང་ཉེར་ལྔ་ན་ཟག་བཅས་མི་སྣང་བར་
སྐུ་གཤེགས་སོ༔ ཞལ་ཆེམས་གསང་བའི་གནད་གསུམ་བྱ་བ་བབས་ཏེ༔ དེ་ནི་མཁའ་འགྲོ་མ་རྣམས་ཀྱིས་ཨོ་
རྒྱན་གྱི་ཡུལ་དུ་སྤྱན་དྲངས་ཏེ་བསྣམས་སོ༔ གོང་གི་ཏི་སྒྲོ་ལ་བསྒོམས་པའི་མྱང་བཀའ་གདམས་པ་བྱ་བ་དེ་
ཡང་བསྒོམས་ནས་ལོ་བཅོ་ལྔ་ན་རང་རྒྱུད་རྣམ་པར་དག་ནས་ཟག་པ་ཟད་པ་དང་མངོན་པར་ཤེས་པ་ལ་
སོགས་ཏེ་ཡོན་ཏན་མང་པོ་བྱུང་ནས༔ དེ་ནས་ལོ་སུམ་ཅུ་རྩ་གཉིས་ན་གྲོངས་ནས༔ ནམ་མཁའི་འོད་དང་སྒྲ་
དང་སིལ་སྙན་མང་པོ་གྲགས་པ་ལ་སོགས་པ་དང་༔ ཡུལ་མི་དེ་ཀུན་གྱི་སྣང་བ་འགྱུར་ནས་རང་བཞིན་གྱིས་
བསམ་གཏན་ལ་གནས་པ་ཡང་བྱུང་ངོ་༔ རང་གི་སྙན་བརྒྱུད་ཀྱི་གདམས་པ་གནང་བའི་སྒོམ་ཆེན་པ་འགའ་
ཡང་བསྒོམས་པས་མཛེ་གསོས་པ་ལ་སོགས་པའི་རྟགས་བཟང་པོ་བྱུང་ངོ་༔ དེ་ལྟར་ལྕེ་བཙུན་མི་སྣང་བའི་སར་
གཤེགས་ནས་ལོ་སུམ་ཅུ་ན་རོང་གི་མནར་མདའི་ལྕེ་སྒོམ་ནག་པོས་ཕྱི་ནང་གསང་བ་གསུམ་གྱི་བཀའ་བརྒྱུད་
རྣམས་བཏོན་ནས་རང་ལས་གཞན་ལ་མ་སྤེལ་བར་གདམས་པའོ༔ དབུས་གཙང་དུ་དར་ཞིང་རྒྱས་པར་
མཛད་དོ༔ ལྕེ་སྒོམ་གྱིས་ཐོན་ནས་ལོ་ལྔ་བཅུ་ན་བདག་གིས་གསང་བ་བླ་ན་མེད་པའི་སྐོར་འདི་རྣམས་བཏོན་
ནས་རང་ལས་གཞན་ལ་མ་སྤེལ་བར་གདམས་པའོ༔ འདིའི་དུས་ན་སངས་རྒྱས་མྱ་ངན་ལས་འདས་ནས་ལོ་
སྟོང་ལྔ་བརྒྱ་དང་དྲུག་ཅུ་རྩ་བརྒྱད་ལོན་པ་ལགས་སོ༔ དེ་ལྟར་བསྟན་པ་སོ་སོའི་དར་ནུབ་དང་འཕེལ་འགྲིབ་
ཇི་ལྟར་འབྱུང་བ༔ བདག་པོ་གང་གིས་བྱེད་པར་འགྱུར་བ་ལ་སོགས་པ་ཚེ་ལོ་བཅུ་པ་ཡན་ཆད་ཀྱི་བབས་སོ་
རྣམས་ཡོད་དེ་འདིར་ཡི་གེ་མང་ཀྱིས་དོགས་ནས་མ་བྲིས་སོ༔ ལོ་རྒྱུས་ཞེས་བྱ་བ་ལོ་དུ་ལོན་པའི་རྒྱུས༔ ད་ལྟ་
མཐོང་བ་དང་འདྲ་བར་གཏན་ལ་ཕེབས་པས་ན་ལོ་རྒྱུས་ཞེས་བྱའོ༔ དེ་ཡང་ཡང་དག་པར་རྫོགས་པའི་
སངས་རྒྱས་བསྡུས་ནས་སྐྱེས་པ་ནས་ལོ་དཔག་ཏུ་མེད་པས་ན༔ དེ་ལྟར་གྱི་ཡོ་གིའི་ལོ་རྒྱུས་ཡོད་པས་ན་ལོ་
རྒྱུས་ཀྱི་དོན་ནོ༔ བརྒྱུད་པའི་དགོངས་པ་ནི་རས་ཆོད་དང་༔ གཟུ་ལུམས་དང་༔ བསྣོན་འཕྲི་མེད་པ་དང་༔
མན་ངག་ཁ་མི་གཅིག་གི་སྒྲོ་བཏགས་ཀྱིས་བསླད་དུ་མི་བཏུབ་པས་ན་ཡིད་ཆེས་པའི་དགོས་པ་ཡོད་དོ༔ ཡང་
350

རྫོགས་པ་ཆེན་པོ་སྙིང་ཏིག་གི་ལོ་རྒྱུས་སོགས།
དག་པར་རྫོགས་པའི་སངས་རྒྱས་ནས༔ ད་ལྟ་ཡན་ཆོད་དུ་ཚིག་གིས་མ་བསླད་ཅིང་གཅིག་ཐོག་ཏུ་གཅིག་
བབས་པས་ན་བརྒྱུད་པའོ༔ དཔེར་ན་དངོས་པོའི་རྫས་ལག་ཏུ་བརྒྱུད་པའམ༔ རྒྱལ་པོའི་བཀའ་རྟགས་ལྟ་
བུའམ༔ རྒྱས་བཏབ་པའི་རིན་པོ་ཆེ་ལ་སྐྱེ་འབྲི་མི་བཏུབ་པ་ལྟ་བུའོ༔ དེ་ཡང་འདི་ལ་བྱིན་རླབས་ཀྱི་བརྒྱུད་པ་
འདས་རྗེས་རྒྱུན་མ་ཆད་པ་དང་༔ ཚིག་གིས་བརྒྱུད་པ་ལ་བཀའ་བརྒྱུད་ཟམ་མ་ཆད་པ་དང་ དོན་གྱི་བརྒྱུད་
པ་ལ་མངོན་སུམ་གྱི་གནད་ལ་ཡིད་དཔྱོད་ཀྱིས་དཔྱད་དུ་མི་རྙེད་པས་འགྱུར་མེད་གསང་ཆེན་གྱི་བབས་མ་
ཆད་པ་དང་༔ བསོད་ནམས་བསགས་པའི་བརྒྱུད་པ་གཏེར་ལ་ལོངས་སྤྱོད་པའི་གང་ཟག་བར་མ་ཆད་པ་མི་
ཡུལ་དུ་སྣང་བར་བྱས་པའོ༔ དེའི་ཕྱིར་ན་རབ་ཏུ་ཡིད་ཆེས་པའི་གནད་དོ༔ ལོ་རྒྱུས་ཆེན་པོ་ཞེས་བྱ་བ་སྐལ་
ལྡན་གྱི་ཡིད་ཆེས་པའི་གནད་བསྟན་པ་རྫོགས་སོ༔ ༔
351

བི་མ་སྙིང་ཐིག
༄༅༔ སངས་རྒྱས་ཀྱི་འདས་རྗེས་གསུམ་གྱི་
རྒྱུད་ཅེས་བྱ་བ་བཞུགས་སོ༔ ༔
མན་ངག་གོ་གཅིག་པ
༄༅༔ ༔རྒྱ་གར་སྐད་དུ༔ སུ་ཀ་མ་ཏ་ཨ་ལ་ཡ་དེ་ཀ་ར་ཨ་ཏི་ཏ་བུདྡྷ་ཏན་ན་མཿ བོད་སྐད་དུ༔ དགའ་ལྡན་
གནས་སུ་སངས་རྒྱས་ཀྱི་ཞལ་ཆེམས་དང་པོའི་རྒྱུད་ཅེས་བྱ་བ༔ བཅོམ་ལྡན་འདས་ཀུན་རིག་དཔལ་གྱི་དཔལ་
རྣམ་པར་སྣང་མཛད་ལ་ཕྱག་འཚལ་ལོ༔ བཅོམ་ལྡན་འདས་དྲུག་པ་རྡོ་རྗེ་འཆང་ཆེན་པོ་དགའ་ལྡན་ལྷའི་
གནས་བཀོད་པ་ཚད་མེད་པའི་གཞལ་ཡས་ཁང་ན༔ བྱང་ཆུབ་སེམས་དཔའ་འཇམ་དཔལ་དབྱངས་དང་༔
སྤྱན་རས་གཟིགས་དབང་ཕྱུག་དང་༔ ཕྱག་ན་རྡོ་རྗེ་ལ་སོགས་པ་བསྐལ་པ་བཟང་པོའི་བྱང་ཆུབ་སེམས་
དཔའ་སྟོང་དང་བཅས་པ་སེངྒེ་ལྟ་བུའི་གཟིགས་སྟངས་ཀྱིས་བཞུགས་སོ༔ གཞན་ཡང་ཤར་ཕྱོགས་མངོན་
པར་དགའ་བ་དང་༔ ལྷོ་དཔལ་དང་ལྡན་པའི་ཞིང་ཁམས་དང་༔ ནུབ་བདེ་བ་ཅན་གྱི་ཞིང་ཁམས་དང་༔ བྱང་
ལས་རབ་གྲུབ་པའི་ཞིང་ཁམས་ཀྱི་བྱང་ཆུབ་སེམས་དཔའ་བྱེ་བ་ཁྲག་ཁྲིག་རྣམས་ཀྱང་དེར་མཆོད་པའི་
ཚོགས་དཔག་ཏུ་མེད་པས་མཆོད་ནས༔ སེང་གེ་ལྟ་བུའི་གཟིགས་སྟངས་ཀྱིས་བཞུགས་སོ༔ གཞན་ཡང་རྡོ་རྗེ་
མཁའ་འགྲོ རིན་ཆེན་མཁའ་འགྲོ༔ པདྨ་མཁའ་འགྲོ༔ ལས་ཀྱི་མཁའ་འགྲོ་རྣམས་ཀྱིས་མཆོད་པའི་ཚོགས་
དཔག་ཏུ་མེད་པས་མཆོད་ནས་སེང་གེ་ལྟ་བུའི་གཟིགས་སྟངས་ཀྱིས་འཁོད་དོ༔ དེ་ནས་བཅོམ་ལྡན་འདས་
ཆོས་ཉིད་མངོན་སུམ་དུ་སྣང་བ་ཞེས་བྱ་བའི་ཏིང་འཛིན་ལ་སྙོམས་པར་བཞུགས་སོ༔ སྙོམས་པར་ཞུགས་མ་
ཐག་ཏུ་བཅོམ་ལྡན་འདས་ཀྱི་སྤྱན་གཉིས་ནས་འོད་ཁ་དོག་སྣ་ཚོགས་ཀྱི་རྡོ་རྗེ་ལུ་གུ་རྒྱུད་ཀྱི་ཐིག་ལེ་དང་༔
ཐིག་ཕྲན་དང་༔ ཕྲ་བ་དང་༔ རབ་ཏུ་ཕྲ་བ་དང་༔ ཤིན་ཏུ་ཕྲ་བ་དང་༔ རབ་ཏུ་འགྱུར་བ་ཉིད་དང་༔ ཡང་བ་
དང་༔ རྣམ་པར་འཕྲིག་པ་དང་༔ འཁྱུག་པ་དང་༔ ཚོམ་བུ་དང་༔ མུ་ཁྱུད་དང་༔ དེ་ལ་སོགས་པའི་འོད་ཀྱིས་
སྟེང་འོག་གང་བ་དང་༔ ཕྱོགས་མཚམས་ཐམས་ཅད་དང་༔ འཇིག་རྟེན་ཁམས་ཐམས་ཅད་ཁྱབ་པར་གྱུར་པ་
དང་༔ དེ་ནས་བཅོམ་ལྡན་འདས་ལ་འཇམ་དཔལ་དང་༔ སྤྱན་རས་གཟིགས་དང་ ཕྱག་ན་རྡོ་རྗེ་དང་༔
བྱམས་པ་ལ་སོགས་པ་བྱང་ཆུབ་སེམས་དཔའ་བྱེ་བ་ཁྲག་ཁྲིག་དཔག་ཏུ་མེད་པ་རྣམས་མགྲིན་གཅིག་ཏུ་
བཅོམ་ལྡན་འདས་ལ་ཐོག་མའི་སངས་རྒྱས་རྣམས་དང་༔ ད་ལྟར་གྱི་སངས་རྒྱས་རྣམས་དང་༔ མ་འོངས་པའི་
སངས་རྒྱས་རྣམས་དང་༔ སངས་རྒྱས་ཐམས་ཅད་མ་ལུས་ཤིང་༔ ལུས་པ་མེད་པ་རྣམས་དང་༔ རྡོ་རྗེ་ལུ་གུ་
352

སངས་རྒྱས་ཀྱི་འདས་རྗེས་གསུམ་གྱི་རྒྱུད་སོགས། །
རྒྱུད་ལ་བརྟེན་ནས་སངས་ཇི་ལྟར་རྒྱལ་བ་ལགས༔ བྱང་ཆུབ་སེམས་དཔའ་རྣམས་དང་༔ ཡེ་ཤེས་ཀྱི་
མཁའ་འགྲོ་མ་རྣམས་ཀྱིས་རྡོ་རྗེ་ལུ་གུ་རྒྱུད་ལ་ཇི་ལྟར་བསླབ་པར་བགྱི༔ བཅོམ་ལྡན་འདས་ཀྱིས་བཀའ་སྩལ་
པཿ འདས་པའི་སངས་རྒྱས་རྣམས་ཀྱིས་ཀྱང་རྡོ་རྗེ་ལུ་གུ་རྒྱུད་ལ་བརྟེན་ནས་སངས་རྒྱས༔ མ་འོངས་པའི་
སངས་རྒྱས་རྣམས་ཀྱང་རྡོ་རྗེ་ལུ་གུ་རྒྱུད་ལ་བརྟེན་ནས་སངས་རྒྱ་བར་འགྱུར༔ ད་ལྟར་གྱི་སངས་རྒྱས་རྣམས་
ཀྱང་རྡོ་རྗེ་ལུ་གུ་རྒྱུད་ལ་མ་བརྟེན་པར་སངས་རྒྱས་མི་ཐོབ་བོ༔ ཞེས་གསུངས་པས༔ ཕྱོགས་བཅུའི་སངས་
རྒྱས་དང་བྱང་ཆུབ་སེམས་དཔའ་ཐམས་ཅད་འབྲས་ཀྱི་ཞིང་ཏིལ་གྱི་གོང་བུ་ལྟར་སྐུ་མངོན་སུམ་དུ་གསལ་
ནས༔ དེ་དེ་བཞིན་ནོ་ཞེས་མགྲིན་ཅིག་ཏུ་གསུངས་སོ༔ དེ་ནས་བཅོམ་ལྡན་འདས་ཀྱིས་བཀའ་སྩལ་པ༔ བྱང་
ཆུབ་སེམས་དཔའ་རྣམས་དང་༔ ཁྱེའུ་དང་བུ་མོའི་གཟུགས་སུ་འདུག་པ་རྣམས་དང་༔ རིགས་ལྔའི་མཁའ་
འགྲོ་མ་རྣམས་ཉོན་ཅིག༔ སྐྱེ་བ་གཅིག་གིས་སངས་རྒྱ་བར་འདོད་ན༔ ལུས་ངག་ཡིད་གསུམ་གྱིས་སྐུ་གསུམ་
གྱི་གཟིགས་སྟངས་དང་མ་བྲལ་བར་གྱིས་ཤིག༔ འཁོར་བའི་ཆོས་ལས་འདས་ནས་ཆོས་སྐུ་མངོན་སུམ་དུ་
གྱུར་བར་འདོད་ན༔ རྡོ་རྗེ་ལུ་གུ་རྒྱུད་ཀྱི་སྐུ་ལ་ལྟོས་ཤིག ཡང་དག་པར་རིག་པའི་སྤྱན་དང་ལྡན་པར་འདོད་
ན་རྡོ་རྗེ་ལུ་གུ་རྒྱུད་ལ་ལྟོས་ཤིག༔ དམིགས་པ་མེད་པ་ནམ་མཁའ་ལྟ་བུའི་དོན་མཐོང་བར་འདོད་ན༔ རྡོ་རྗེ་ལུ་
གུ་རྒྱུད་ཀྱི་སྐུ་དང་ཟེར་ལ་ལྟོས་ཤིག འབད་རྩོལ་མེད་པར་འགྲོ་བའི་དོན་བྱེད་པར་འདོད་ན༔ རྡོ་རྗེ་ལུ་གུ་
རྒྱུད་ལ་ལྟོས་ཤིག༔ སྐྱེ་འཆི་མེད་པ་རྡོ་རྗེའི་ལུས་ཐོབ་པར་འདོད་ན༔ རྡོ་རྗེ་ལུ་གུ་རྒྱུད་ལ་ལྟོས་ཤིག ཆོས་
ཐམས་ཅད་ཀྱི་དེ་ཁོ་ན་ཉིད་ཤེས་པར་འདོད་ན༔ རྡོ་རྗེ་ལུ་གུ་རྒྱུད་ལ་ལྟོས་ཤིག ཆོས་ཐམས་ཅད་ཀྱི་ལྟ་བ་
དང་སྒོམ་པ་དང་༔ སྤྱོད་པ་འབྲས་བུ་དབྱེར་མེད་པར་འདོད་ན༔ རྡོ་རྗེ་ལུ་གུ་རྒྱུད་ཀྱི་སྐུ་ལ་ལྟོས་ཤིག༔ སྣང་བ་
ཐམས་ཅད་སྣང་མེད་འོད་གསལ་དུ་འཆར་བར་འདོད་ན་ཡང་༔ རྡོ་རྗེ་ལུ་གུ་རྒྱུད་ཀྱི་སྐུ་ལ་ལྟོས་ཤིག༔ ཆོས་
ཐམས་ཅད་དེ་བཞིན་ཉིད་ཀྱི་ཡེ་ཤེས་རྟོགས་པར་འདོད་ན་ཡང་༔ རྡོ་རྗེ་ལུ་གུ་རྒྱུད་ཀྱི་སྐུ་ལ་ལྟོས་ཤིག༔ སྤྱན་
སྔ་ཐོབ་པར་འདོད་ན་ཡང་༔ རྡོ་རྗེ་ལུ་གུ་རྒྱུད་ཀྱི་སྐུ་ལ་ལྟོས་ཤིག༔ དུ་མ་མེད་པའི་ཆོས་ཀྱི་སྐུ་ཐིག་ལེ་ཉག་
གཅིག་ཐོབ་པར་འདོད་ན་ཡང་༔ རྡོ་རྗེ་ལུ་གུ་རྒྱུད་ཀྱི་ཡེ་ཤེས་ཀྱི་སྐུ་ལ་ལྟོས་ཤིག དབྱིངས་དང་རིག་པའི་ཡེ་
ཤེས་ཀྱི་དོན་ཁོང་དུ་ཆུད་པར་འདོད་ན་ཡང་༔ རྡོ་རྗེ་ལུ་གུ་རྒྱུད་ཀྱི་སྐུ་ལ་ལྟོས་ཤིག༔ ཡང་དག་པའི་སྐུ་དང་
ཞིང་ཁམས་ཡོངས་སུ་རྫོགས་པར་འདོད་ན་ཡང་༔ རྡོ་རྗེ་ལུ་གུ་རྒྱུད་ཀྱི་སྐུ་ལ་ལྟོས་ཤིག༔ འཁྲིག་པ་དང་༔
འགུལ་བ་དང་༔ འཁྲུག་པ་དང་༔ གཡོ་བ་དང་༔ རང་ཤར་བ་དང་༔ གསལ་བའི་ཟེར་ལ་ལྟོས་ཤིག༔ རྡོ་རྗེ་
353

བི་མ་སྙིང་ཐིག
ལུ་གུ་རྒྱུད་རང་ཡིན་ཏེ༔ 
གཞན་དུ་འཛིན་པ་མེད་པར་ལྟོས་ཤིག༔ 
གསང་བ་སྔགས་ཀྱི་དཀྱིལ་འཁོར་ལྟ་བར་
འདོད་ན༔ རྡོ་རྗེ་ལུ་གུ་རྒྱུད་ལ་ལྟོས་ཤིག༔ 
དཀྱིལ་འཁོར་གྱི་ལྷ་ཚོགས་རྣམས་ལྟ་བར་འདོད་ན༔ 
རྡོ་རྗེ་ལུ་གུ་
རྒྱུད་ཀྱི་ཟེར་ཐག་རྣམས་ལ་ལྟོས་ཤིག༔ 
ཀྱེ་རིགས་ཀྱི་བུ་རྣམས་སངས་རྒྱས་ཀྱི་གཟིགས་སྟངས་ཀྱིས་མི་གཡོ་
བར་གཟིགས་ཤིག 
རང་སངས་རྒྱས་ཀྱི་གཟིགས་སྟངས་ཀྱིས་སྟེང་འོག་ཏུ་གཟིགས་ཤིག༔ 
ཉན་ཐོས་ཀྱི་
གཟིགས་སྟངས་ཀྱིས་ཟུར་ལ་གཟིགས་ཤིག༔ 
དྲང་སྲོང་གི་གཟིགས་སྟངས་ཀྱིས་མཚམས་སུ་གཟིགས་ཤིག
དེ་ལྟར་རྡོ་རྗེ་ལུ་གུ་རྒྱུད་ལ་ཕྱོགས་བཞི་མཚམས་རྣམས་སུ༔ 
རྒྱ་མཚོ་ཅོག་བཞག་གི་དགོངས་པས་རྣམ་རྟོག་མི་
གཡོ་བར་གཟིགས་ཤིག༔ 
ནམ་མཁའ་ཅོག་བཞག་གིས་ཡིད་རྟོག་པས་མི་གཡོ་བར་གཟིགས་ཤིག༔ 
རི་བོ་
ཅོག་བཞག་གིས་གཟིགས་སྟངས་གསུམ་དང་མི་འབྲལ་བར་གཟིགས་ཤིག༔ 
དེ་སྐད་ཅེས་གསུངས་ནས༔
སངས་རྒྱས་ཀྱི་ཞིང་ཁམས་ཐམས་ཅད་འཇའ་དང་འོད་དུ་གྱུར༔ 
ཀུན་ཏུ་བཟང་པོའི་འོད་ལྔའི་ཚོམ་བུ་བྱེ་བ་
ཁྲག་ཁྲིག་གིས་ཞིང་ཁམས་ཐམས་ཅད་གང་བར་གྱུར་ཏོ༔ 
དེ་ནས་རྡོ་རྗེ་སེམས་དཔས་གདུང་བའི་སྨྲེ་སྔགས་
ཆེན་པོ་བཏོན་ནསཿ 
འཇིག་རྟེན་སྟོན་པ་སྒྲོན་མེ་མ་བཞུགས་ན༔ 
འཇིག་རྟེན་འཁྲུལ་པའི་མུན་པ་གང་གིས་
སེལ༔ ཞེས་གསུངས་པས༔ 
རང་བྱུང་གི་ཡི་གེ་ཤེལ་གྱི་ཟ་མ་ཏོག་དང་བཅས་པ་འོད་ཀྱི་ནང་ནས་ཕྱག་གཡས་
པས་བསྣམས་ལ་གཟིགས་པས༔ 
ཞིང་ཁམས་ཐམས་ཅད་ཀྱི་སངས་རྒྱས་རྣམས་ཀྱང་༔ 
ཆོས་ཉིད་མངོན་སུམ་
ལུ་གུ་རྒྱུད་འདི་ལ་བརྟེན་ནས་སངས་རྒྱས་པར་གཟིགས་པས་གདུང་བ་སེལ་བར་གྱུར་ཏོ༔ 
རང་བྱུང་གི་ཡི་གེ་
འདི་རིག་པའི་ཡེ་ཤེས་སྟོན་པའི་སྟོན་པ་སྟེ༔ 
རྟོགས་པས་སངས་རྒྱས་སུ་འགྱུར་རོ༔ 
བསྟན་པའི་ཁ་དོག་ཏུ་
བྲིས་ནས་གང་གི་ལུས་ལ་བཏགས་པ་དེ༔ 
བར་མ་དོར་རང་གི་ལུས་འཇའ་འོད་དུ་འགྱུར་ཏེ༔ 
ཚོམ་བུ་ལ་ཐིམ་
ནས་སྐྱེ་བ་གཅིག་གིས་ལོངས་སྤྱོད་རྫོགས་པའི་སྐུ་མངོན་དུ་འགྱུར་རོ༔ 
རང་བྱུང་གི་ཡི་གེ་སངས་རྒྱས་བསྟན་
པ་ལ་བུ་ གཅིག་པར་གྱུར་པ༔ 
དཔལ་ཀུན་ཏུ་བཟང་པོའི་ཕྱག་ནསཿ 
དཔལ་རྡོ་རྗེ་སེམས་དཔའི་ཕྱག་ཏུ་
བབས་པ༔ 
དགའ་ལྡན་གནས་ཀྱི་འདས་རྗེས་དང་པོའོ༔ 
༈ རྒྱ་གར་སྐད་དུ༔ བུདྡྷཱ་སུ་ཁམ་ཧ་ཨ་ལ་ཡེ་ཏེ་ཀ་ར་
ཏན་དྷུ་ཡི་ན་མཿ བོད་སྐད་དུ༔ 
དགའ་ལྡན་གྱི་གནས་སངས་རྒྱས་ཀྱི་ཞལ་ཆེམས་གཉིས་པའི་རྒྱུད་ཅེས་བྱ་བ༔
དཔལ་གྱི་དཔལ་རྣམ་པར་སྣང་མཛད་ལ་ཕྱག་འཚལ་ལོ༔ 
བཅོམ་ལྡན་འདས་དགའ་ལྡན་གྱི་གནས་ན༔
ཕྱོགས་བཅུའི་སངས་རྒྱས་ཀྱི་ཞིང་གི་བྱང་ཆུབ་སེམས་དཔའ་བྱེ་བ་ཁྲག་ཁྲིག་རྣམས་དང་༔ 
རྡོ་རྗེའི་རིགས་དང་༔
རིན་པོ་ཆེའི་ རིགས་དང་༔ པདྨའི་རིགས་དང་༔ ལས་ 
ཀྱི་རིགས་ཀྱི་མཁའ་འགྲོ་མ་བྱེ་བ་དང་བཅས་པ་
354

སངས་རྒྱས་ཀྱི་འདས་རྗེས་གསུམ་གྱི་རྒྱུད་སོགས།
རྣམས༔ སྤྲུལ་པའི་མཆོད་པ་དཔག་ཏུ་མེད་པ་རྣམས་ཀྱིས་མཆོད་ནས་བཞུགས་སོ༔ དེ་ནས་བཅོམ་ལྡན་
འདས་གླང་པོ་ཆེའི་གཟིགས་སྟངས་ཀྱིས༔ ཆོས་ཉིད་མངོན་སུམ་དུ་སྣང་བའི་ཏིང་ངེ་འཛིན་ལ་སྙོམས་པར་
ཞུགས་སོ༔ དེ་ནས་རྡོ་རྗེ་སེམས་དཔའ་སྟན་ལས་ལངས་ཏེ༔ ཀྱེ་ཀྱེ་སྟོན་པ་ཀུན་ཏུ་བཟང་༔ འཁོར་འདས་རུ་
ཤན་ཇི་ལྟར་དབྱེ༔ སྐུ་གསུམ་གཟིགས་སྟངས་ཇི་ལྟར་བྱ༔ ཆོས་ཉིད་མངོན་སུམ་ཇི་ལྟར་གསལ༔ སྐྱེ་འཆི་
བར་དོ་ཇི་ལྟར་བཟུང་༔ བདག་ཅག་ཀུན་ལ་བཤད་དུ་གསོལ༔ ལེགས་སོ་རྡོ་རྗེ་སེམས་དཔའ་ཁྱོད༔ ཀྱེ་ཀྱེ་
ཀྱེ་ཧོ་རིགས་ཀྱི་བུ༔ འཁོར་འདས་རུ་ཤན་འདི་ལྟར་དབྱེ༔ འགྲོ་དྲུག་ལུས་ཀྱི་སྤྱོད་པ་བརྩམ༔ ལུས་ཀྱི་འཛིན་
པ་དག་པ་ན༔ ལུས་ཀྱི་རུ་ཤན་ཕྱེད་པ་ཡིན༔ འགྲོ་དྲུག་ངག་གི་སྐད་རྣམས་བརྩམ༔ བརྗོད་མེད་དག་ལ་
གནས་པ་ན༔ ངག་གི་རུ་ཤན་ཕྱེད་པ་ཡིན༔ འགྲོ་དྲུག་ཡིད་ཀྱི་བསམ་པ་བརྩམ༔ ཨ་བསམ་དུ་མེད་པ་རྟོགས་
པ་ན༔ ཡིད་ཀྱི་རུ་ཤན་ཕྱེད་པ་ཡིན༔ ཀྱེ་ཀྱེ་ཀྱེ་ཧོ་རིགས་ཀྱི་བུ༔ མྱ་ངན་འདས་པའི་རྗེས་སུ་ཆོས་ཀྱི་སྐུ་སེང་གེ་
ལྟ་བུའི་གཟིགས་སྟངས་ལ་མཁས་པར་གྱིས་ཤིག 
ཚོམ་བུ་ལྔ་ལྔ་བྱེ་བ་ཁྲག་ཁྲིག་གི་དགོངས་པ་མངོན་དུ་
གསལ་བར་འགྱུར་རོ༔ ཚོམ་བུ་ལྔ་ལྔ་ཉི་ཤུ་རྩ་ལྔའི་དགོངས་པ་མངོན་དུ་གསལ་ལོ༔ ལོངས་སྐུ་གླང་པོ་ཆེའི་
གཟིགས་སྟངས་ལ་མཁས་པར་གྱིས་ཤིག༔ ཚོམ་བུ་ལྔ་ལྔ་བྱེ་བ་ཁྲག་ཁྲིག་གི་དགོངས་པ་མངོན་དུ་གསལ་
བར་འགྱུར་རོ༔ སྤྲུལ་པའི་སྐུ་དྲང་སྲོང་གི་གཟིགས་སྟངས་ལ་མཁས་པར་གྱིས་ཤིག༔ འབད་རྩོལ་མེད་པའི་
སྙིང་རྗེས་འགྲོ་བ་རྣམས་དང་མི་ཕྱེད་པ་ཅིག་འཆར་བར་འགྱུར་རོ༔ ཀྱེ་ཀྱེ་རིགས་ཀྱི་བུ༔ ང་མྱ་ངན་ལས་
འདས་པའི་རྗེས་སུ༔ མི་མེད་པའི་གནས་སུ་སངས་རྒྱས་ཀྱི་དགོངས་པ་རང་གི་སེམས་ལ་འཆར་བས༔ ཆོས་
ཉིད་མངོན་སུམ་དུ་འོད་དང་༔ འོད་ཀྱི་འཇའ་དང་༔ ཐིག་ལེ་མུ་ཁྱུད་དང་༔ ཚོམ་བུ་གཅིག་པའི་མུ་ཁྱུད་དང་༔
ཚོམ་བུ་གཉིས་པའི་མུ་ཁྱུད་དང་༔ ཚོམ་བུ་གསུམ་པའི་མུ་ཁྱུད་དང་༔ ཚོམ་བུ་བཞི་པའི་མུ་ཁྱུད་དང་༔ ཚོམ་བུ་
ལྔ་པའི་མུ་ཁྱུད་དང༌༔ ཚོམ་བུའི་ནང་དུ་དེ་བཞིན་གཤེགས་པའི་ཞལ་དང༔ ཕྱེད་སྐུ་དང་༔ སྐུ་ཡོངས་སུ་
རྫོགས་པ་དང་༔ གདན་ཁྲི་དང་ཚོམ་བུ་འཆར་བ་ལྟར་གསལ་བར་འགྱུར་རོ༔ ཀྱེ་ཀྱེ་རིགས་ཀྱི་བུ༔ ང་མྱ་ངན་
ལས་འདས་པའི་རྗེས་སུ་རིགས་ཀྱི་བུས་ལུས་དབེན་སེམས་དབེན་པ༔ ངག་མི་སྨྲ་བ༔ ཆོས་ཉིད་མངོན་སུམ་
རྡོ་རྗེ་ལུ་གུ་རྒྱུད་ལ་སྐྱོང་བས༔ འོད་ཀྱི་འཇའི་ནང་དུ་ཚོམ་བུ་གཅིག་པ་དང་༔ ཚོམ་བུ་གཉིས་པ་དང་༔ ཚོམ་བུ་
གསུམ་པ་དང་༔ ཚོམ་བུ་བཞི་པ་དང་༔ ཚོམ་བུ་གང་མངོན་དུ་གྱུར་པའི་འཕྲོ་ལ་འཆི་དུས་བྱས་ན༔ བར་དོ་
དང་པོ་ལ་སྐྱེ་ཤི་བར་དོར་གང་གསལ་བའི་ཚོམ་བུ་ནམ་མཁའི་དཀྱིལ་དུ་མཐོང་བར་འགྱུར་རོ༔ ཚོམ་བུ་རང་
355

བི་མ་སྙིང་ཐིག
གི་སྙིང་གར་ཟུག་པ་སྙམ་བྱེད་པའི་དུས་ སུ༔ ལུས་མེད་ཀྱང་ཡོད་པར་འཛིན་པ་དང་༔ དེའི་དུས་སུ་ནམ་
མཁའི་ཚོམ་བུ་ལ་ལུས་གནས་པར་གྱིས་ལཿ ལུས་ཡིད་ལ་མ་བྱེད་ཅིག༔ དེ་བཞིན་དུ་ཚོམ་བུ་གཉིས་པ་དང་༔
གསུམ་པ་དང་༔ བཞི་པ་དང༔ ལྔ་པ་དང་༔ དྲུག་པ་གང་ནམ་མཁའ་ལ་ཤར་བའི་དུས་སུ་སེམས་ལ་ཞོག་
ཅིག དེ་བཞིན་དུ་ལུས་ཡིད་ལ་མ་བྱེད་ཅིག༔ ཚོམ་བུ་ཞག་གྲངས་སུ་གནས་ཏེ༔ བཅུ་ཚན་ལྔའི་ཞག་ལ་
ལོངས་སྤྱོད་རྫོགས་པའི་སྐུ་ཐོབ་པར་འགྱུར་རོ༔ ཞེས་གསུངས་ནས༔ དཔལ་ཀུན་ཏུ་བཟང་པོའི་སྐུ་མི་སྣང་
བར་འོད་དུ་གྱུར་ནས༔ རྡོ་རྗེ་སེམས་དཔས་གདུང་བའི་སྨྲེ་སྔགས་བཏོན་པསཿ ཕྱག་གཡས་པས་འོད་ཀྱི་ནང་
ནས་ཤེལ་གྱི་ཟ་མ་ཏོག་གི་ནང་དུ་རང་བྱུང་གི་ཡི་གེ་འདི་རྡོ་རྗེ་སེམས་དཔའི་ཕྱག་ཏུ་བབས་སོ༔ སངས་རྒྱས་
བསྟན་པའི་མི་ལ་རང་བྱུང་གི་ཡི་གེ་བསྟན་པས༔ བསྟན་པའི་བུ་གཅིག་ཏུ་གྱུར་ཏོ༔ དགའ་ལྡན་གྱི་གནས་ཀྱི་
སངས་རྒྱས་ཀྱི་འདས་རྗེས་གཉིས་པའོ༔ ༔
༈ རྒྱ་གར་སྐད་དུ༔ སུ་ཁ་བཱ་ཏི་བུདྡྷ་དེ་ཀ་ར་ཏཱི་ནི་ཏན་ན་མ༔ བོད་སྐད་དུ༔ དགའ་ལྡན་གནས་སུ་སངས་རྒྱས་
ཀྱི་ཞལ་ཆེམས་གསུམ་པའི་རྒྱུད་ཅེས་བྱ་བ༔ དཔལ་གྱི་དཔལ་རྣམ་པར་སྣང་མཛད་ལ་ཕྱག་འཚལ་ལོ༔ བཅོམ་
ལྡན་འདས་དགའ་ལྡན་ལྷའི་གནས་ན༔ སངས་རྒྱས་ཀྱི་ཞིང་ཁམས་ལུས་པ་མེད་པའི་ཞིང་གི་བྱང་ཆུབ་
སེམས་དཔའ་བྱེ་བ་ཁྲག་ཁྲིག་མེ་ཏོག་དང་མཆོད་པའི་ཚོགས་དཔག་ཏུ་མེད་པས༔ བཅོམ་ལྡན་འདས་ལ་
མཆོད་ཅིང་༔ དྲང་སྲོང་ལྟ་བུའི་གཟིགས་སྟངས་ཀྱིས་བཞུགས་སོ༔ གཞན་ཡང་མཁའ་འགྲོ་མ་བྱེ་བ་ཁྲག་
ཁྲིག་དཔག་ཏུ་མེད་པས༔ བཅོམ་ལྡན་འདས་ལ་མཆོད་ནས༔ དྲང་སྲོང་ལྟ་བུའི་གཟིགས་སྟངས་ཀྱིས་འཁོད་
དོ༔ དེ་ནས་བཅོམ་ལྡན་འདས་དྲང་སྲོང་ལྟ་བུའི་གཟིགས་སྟངས་ཀྱིས༔ ཆོས་ཉིད་མངོན་སུམ་དུ་སྣང་བའི་
ཏིང་ངེ་འཛིན་ལ་སྙོམ་པར་ཞུགས་སོ༔ དེ་ནས་རྡོ་རྗེ་སེམས་དཔའ་སྟན་ལས་ལངས་ཏེ༔ ཀྱེ་ཀྱེ༔ སྟོན་པ་ཀུན་
ཏུ་བཟང༔ ཆོས་ཉིད་རྡོ་རྗེ་ལུ་གུ་རྒྱུད་སྐྱོང་བའི་གནས་ཇི་ལྟ་བུ༔ ལུས་ངག་ཇི་ལྟ་བུ༔ སྨིན་པའི་ཚད་ཇི་ལྟར་
ལགས༔ སྨིན་ཚད་འབྲས་བུ་ཇི་ལྟར་ཐོབ༔ བདག་ཅག་རྣམས་ལ་བསྟན་དུ་གསོལ༔ ལེགས་སོ་རྡོ་རྗེ་སེམས་
དཔའ་ཉོན༔ རབ་ནི་མཁའ་འགྲོ་འདུ་བའི་གནས༔ འབྲིང་ནི་རི་བོའི་སྤོ་མཐོན་དབུས༔ ཐ་མ་སྒྲོན་མ་ཤར་
སྔའི་གནསཿ དེར་ནི་མངོན་སུམ་བསྐྱང་བར་བྱ༔ ལུས་ནི་མིས་མི་མཐོང་བར་བྱ༔ ངག་ནི་མི་སྨྲ་བཅད་པར་
བྱ༔ ཡིད་ནི་རྣམ་རྟོག་འགྱུ་སྒོ་བཀག ཀྱེ་ཀྱེ་ནམ་མཁའ་སྤྲིན་བྲལ་ལ༔ གཟིགས་སྟངས་གསུམ་པོ་གང་རུང་
གིས༔ སྨིན་མཚམས་ཡ་ཕིབས་སོར་བཞི་ལ༔ འོད་དང་འོད་ཀྱི་འཕྲོ་འདུ་ལྷ༔ མུ་ཁྱུད་ཚོམ་བུ་གཅིག་པ་དང་༔
356

སངས་རྒྱས་ཀྱི་འདས་རྗེས་གསུམ་གྱི་རྒྱུད་སོགས།
མུ་ཁྱུད་ཚོམ་བུ་གཉིས་པ་དང་༔ མུ་ཁྱུད་ཚོམ་བུ་གསུམ་པ་དང་༔ མུ་ཁྱུད་ཚོམ་བུ་བཞི་པ་དང༌། མུ་ཁྱུད་ཚོམ་
བུ་ལྔ་པ་ནི༔ དང་པོ་སྨིན་པའི་ཚད་དུ་བྱ༔ ཀྱེ་ཀྱེ་སྨིན་ཚད་གཉིས་པ་ནི༔ མུ་ཁྱུད་དང་པོ་ལྔ་པ་ལ༔ ཞལ་ནི་
གཙུར་ཏོར་ལྡན་པ་འཆར༔ མུ་ཁྱུད་ཐིག་ལེ་ལྔ་པ་ལ༔ གཙུག་ཏོར་ཞལ་ནི་ཕྱེད་པར་འཆར༔ ཀྱེ་ཀྱེ་སྨིན་ཚད་
གསུམ་པ་ནི༔ མུ་ཁྱུད་ཐིག་ལེ་ལྔ་པ་ལ༔ བདེ་གཤེགས་སྤྲུལ་པའི་རིགས་ལྔ་ནི༔ ངུར་སྨྲིག་ཆོས་གོས་ཕྱག་
རྒྱས་མཛེས༔ རང་ཉིད་རིགས་ལྔའི་ཞིང་ཁམས་སུ༔ གོང་དུ་ལོངས་སྐུ་ཐོབ་གྱུར་པ༔ དེ་ཡི་ཁ་དོག་རིགས་
གཅིག་པས༔ སྤྲུལ་པའི་རིགས་ལྔའི་ཁ་དོག་གསལ དེ་ནི་སྨིན་པའི་ཚད་ཡིན་ནོ༔ ཀྱེ་ཀྱེ་སྨིན་ཚད་འབྲས་བུ་
ཐོབ་པ་ནི༔ སྐུ་ལས་ཕུང་པོ་བསྙིལ་དུས་སུ༔ དེ་དུས་བར་དོ་དང་པོ་ལ༔ ནམ་མཁའ་དག་ལ་ཚོམ་བུ་ལྔ༔ བདེ་
གཤེགས་སྤྲུལ་པ་ལྔ་རུ་གསལ༔ འདི་ཡི་འོད་དང་བདག་སྙིང་འབྲེལ༔ དེ་དུས་ཚོམ་བུ་བདེ་གཤེགས་ལཿ མ་
པང་བུ་ལྟར་རིག་པ་བཞག༔ ཞག་གསུམ་ཚོམ་བུ་ཉིད་ལ་གནསཿ འཇའ་ལུས་རིགས་ལྔར་བདག་གྱུར་ནས༔
བྱང་ཆུབ་སེམས་དཔའི་འཁོར་རྣམས་ལ༔ སྐུ་དང་མཛད་པ་ཆོས་གསུང་དེ༔ ཞེས་གསུངས་ནས༔ སྐུ་འོད་ཕུང་
དུ་གྱུར་ནས་མི་སྣང་བར་གྱུར་པའི་དུས་སུ༔ རྡོ་རྗེ་སེམས་དཔས་གདུང་བའི་སྨྲེ་སྔགས་བཏོན་པས༔ བཅོམ་
ལྡན་འདས་ཀྱི་ཕྱག་གཡས་པའི་འོད་ཀྱི་ནང་ནས་ཤེལ་གྱི་ཟ་མ་ཏོག་གི་ནང་དུ་རང་བྱུང་གི་ཡི་གེ་འདི་རྡོ་རྗེ་
སེམས་དཔའི་ཕྱག་ཏུ་བབས་སོ༔ རང་བྱུང་གི་ཡི་གེ་འདི་བསྟན་པས་ཁ་དོག་ཏུ་བཻཌཱུརྱ་ཞུན་མ་ལ་བྲིས་ཏེ༔
རིགས་ཀྱི་བུ་གང་གིས་བཏགས་པ་དེ་སངས་རྒྱ་བར་འགྱུར་རོ༔ རིགས་ཀྱི་བུ་གང་གིས་ཐོས་པ་དེ་སངས་
རྒྱས་ལ་ཉེ་བར་འགྱུར་རོ༔ རིགས་ཀྱི་བུ་གང་གིས་མཐོང་བ་དེ་དད་པར་འགྱུར་རོ༔ རིགས་ཀྱི་བུ༔ གང་དང་
གང་གི་བྲིས་པ་དང་༔ བཀླགས་པ་དང༔ བཅངས་པས་གང་དང་ཕྲད་པར་གྱུར་པའི་སེམས་ཅན་ཐམས་ཅད་
ངན་སོང་གི་སྡུག་བསྔལ་ཐམས་ཅད་ལས་གྲོལ་ནས་སངས་རྒྱུ་བར་འགྱུར་རོ༔ དགའ་ལྡན་གནས་ཀྱི་སངས་
རྒྱས་ཀྱི་འདས་རྗེས་གསུམ་པའི་རྒྱུད༔ རྡོ་རྗེ་སེམས་དཔའི་ཕྱག་ཏུ་བབས་པ་རྫོགས་སོ༔ ས་མ་ཡ༔ རྒྱ་རྒྱ་རྒྱ༔
མངྒ་ལཾ༔
༄༅། །རང་གནས་ཆེན་པོ་རྒྱ་མཚོ་ཨར་ལ་གཏད་པ་ཞེས་བྱ་བ་བཞུགས་སོ། །མན་ངག་བརྒྱ་བཅུ་བཞི་པ། ༈ རྒྱ་གར་སྐད་
དུ༔ མ་ཧཱ་གུ་པ་ས་ཀ་རི་པ་ཏི་ནཱ་མ། བོད་སྐད་དུ། རང་གནས་ཆེན་པོ་རྒྱ་མཚོ་ཨར་ལ་གཏད་པ་ཞེས་བྱ་བ། །
བཅོམ་ལྡན་སྒྲོན་མ་འདུས་པའི་དཔལ་ལ་ཕྱག་འཚལ་ལོ། །སངས་རྒྱས་རྣམས་ཀྱི་ངེས་པའི་དོན་སྤུངས་པའི། །
མན་ངག་ངེས་པའི་རྒྱུད་སྡེ་གྲངས་མང་ལས། །ཕྱི་ནང་གསང་བ་ཡོངས་རྫོགས་བླ་ན་མེད། །ངེས་པའི་སྙིང་པོ་
357

བི་མ་སྙིང་ཐིག
ཡང་དག་གསལ་བཀོད་པའི། །ལུས་འདྲ་མིག་འདྲ་སྙིང་འདྲའི་སྐོར་གསུམ་གནད་རྣམས་ཀྱི། །གགས་དང་
བསྟུན་པ་གསང་བའི་ཡི་གེ་འདི་ཉིད་རྣམ་པར་བཀོད། །གསང་བའི་གསང་མཆོག་བླ་ན་མེད་པ་ནི། །ལུས་
དང་དབང་པོ་ཡན་ལག་རྫོགས་པའི་སྐྱེས་བུ་འདྲ། །དེ་ཉིད་གནད་དུ་བསྣུན་པ་མ་ཡིན་ཏེ། །སྟོང་གསུམ་ཀུན་
གྱི་གནད་རྣམས་ངེས་བསྡུས་ནས། །སྐལ་ལྡན་ཡིད་ཆེས་འཇུག་སྟེ་གསང་བའི་གནད། །རྒྱ་མཚོ་ཉི་མ་ཅན་ལ་
བརྟེན་པ་ནི། །ཆོས་ཉིད་རྒྱ་ཆེ་རང་སྣང་རང་གསལ་དུ། །ཉི་མའི་འོད་དང་འདྲ་བ་བསྟན་པའི་ཕྱིར། །ལུས་
གནད་རྩ་ཡི་རྒྱ་ལ་མདུད་འདྲིལ་བ། །རིག་པའི་སྒྲོན་མ་སྣང་བ་འོད་པོ་ཆེ། །འདི་ལ་བརྟགས་ན་ཉམས་སུ་
བླང་བའི་ཐབས། །སྐྱེས་བུ་རྩོལ་བ་འབད་མེད་ཡེ་ཤེས་སྐྱེ། །བྱང་ཆུབ་ལམ་གྱི་སྒྲོན་མའི་སྣ་ཁྲིད་དེ། །སྐྱེས་
བུའི་ལུས་གནད་དབང་པོའི་རང་གནད་དང་། །སྲིད་པ་ཆགས་བྱེད་སྐྱེད་བྱེད་དང་པོ་ལས། །ཆུ་ཡི་རང་བཞིན་
འཁོར་འདས་མཚོན་པའི་ཕྱིར། །དཀར་ནག་ཕྱེད་མ་འབྲས་ཞིང་གསལ་བའི་མདངས། །ནད་ལས་བསྐྱེད་པ་
སྲིད་པའི་ཐོག་མར་བྱུང་། །འདྲ་བ་འདུས་པ་རླུང་གི་གནད་བཅས་པས། །འདི་ལ་རྟེན་འབྱུང་བཞི་ཡི་རྣམ་པ་
ཅན། །དྲན་འདུས་ལ་སོགས་འཁོར་གསུམ་གྱིས་བསྐྱོད་ནས། །ལུས་དང་དབང་པོའི་ཡན་ལག་རྫོགས་ནས་
ནི༑ ༑སྲིད་པ་ལས་བསྐྱེད་དང་པོའི་ལས་འབྲས་བརྟགས། །ཕྲ་ཞིང་གདངས་མ་ལྕགས་ཀྱི་རྣམ་པ་ཅན། །
འཕྲ་འགྱུར་ཟླུམ་པོ་གཡུ་དྲུང་དཀར་ནག་སྤྱོད། །བཞི་འདུས་ལྔ་ཡི་ངོ་བོར་འབྲེལ་པ་ནི། །ཏིལ་འབྲུར་རི་བོ་
ནང་དུ་འཛུད་པར་སྣང་། །དྲན་བྱེད་དགུས་ནི་སྣང་བ་ལྟ་བུ་ལ། །ཁ་དོག་གསར་རྫོགས་རོ་རྣམས་འདུས་པའི་
རྟགས། །དབུ་མའི་ཆ་ལ་སྐུ་ཡི་རྣམ་པ་ཅན། །འདི་དང་འབྲེལ་ནས་རྩེ་མོ་རྣམ་པར་བཀོད། །བདེ་བའི་གནས་
ཏེ་ཐིག་ལེའི་རྣམ་པ་ནི། །འཁོར་འདས་དབྱེ་བས་ཉིས་འགྱུར་རྣམ་པ་ཅན། །ཀུན་རྫོབ་གཟུགས་ཅན་དོན་
དམ་ཐིག་ལེ་ནི། །སྒྲོན་མའི་སྣང་བ་སྟོང་པ་ཉིད་འདུས་ལ། །དོན་དམ་གཉིས་མེད་དོན་རྣམས་འབྱུང་བའི་ཕྱིར། །
དབང་པོ་ཡུལ་ལ་འཆར་བར་བྱེད་པ་ཡི། །རྩེ་མོ་ཉིད་དེ་མེ་མར་མདངས་དང་མཚུངས། ། ཨ་འབྲས་དྭངས་མ་
དཀར་ནག་ཕྱེད་པ་ལ། ། ཁ་དོག་རྣམས་ཀྱི་ས་བོན་ངེས་མཚོན་ཕྱིར། །དམར་དང་མཐིང་ག་དཀར་དང་ལྗང་
གུའི་སྤྲིས། །མ་འདྲེས་སོ་སོར་གསལ་ཞིང་ཡུལ་རྣམས་བསྡུས། །ཆུ་ཡི་རྣམ་པ་ཅན་དེ་ཐམས་ཅད་རྒྱངས་ནས་
འཆིང་། །གཉིས་ཀྱི་རང་བཞིན་དོན་དམ་ཀུན་རྫོབ་ཉིད། །རྣམ་པའི་གཟུགས་སུ་སྨིན་ཏེ་རྒྱལ་མཚན་ལྟ་བུའི་
དབྱིབས། །སྲིད་པའི་བཞི་མ་ལས་འབྲེལ་འཁོར་ལོ་བཞི་དང་ལྡན། །ཡུལ་འཛིན་རང་སྣང་སྟོང་པའི་རྗེས་
རྣམས་དཔྱོད། །ཆུ་ཡི་རྣམ་པར་དབྱེ་བའི་རང་བཞིན་འགྱུར་དག་ལས། །སྐྱེད་བརྟན་སྡུད་ཁྱབ་འཛིན་དང་
358

aསངས་རྒྱས་ཀྱི་འདས་རྗེས་གསུམ་གྱི་རྒྱུད་སོགས།
འཆད་པ་དང༌། ། སྐྱོང་བྱེད་ཡང་ཞིང་སྟོང་པའི་ཆོས་ཅན་ཉིད། །དེ་ཡི་ཕྱིར་ན་ལྔ་ཡི་མཚན་ཉིད་ཅན་དེ་དེ་ལས་
ནི༑ ༑སྣ་ཚོགས་སྣང་སྟེ་ཀུན་རྫོབ་གཟུགས་སུ་ཤར། །འོད་དང་ཐིག་ལེ་ཁ་དོག་སོ་སོར་མ་འདྲེས་སར་རྫོགས་
པས། །དོན་དམ་ཉིད་ལས་བརྗོད་བྱའི་གཞིར་གྱུར་པའི། །ཀུན་གྱི་ཡིད་དཔྱོད་འཇུག་པའི་གནས་དེ་ངོ་བོ་
སུས་མཐོང་མེད། །སྐྱེད་བྱེད་ལ་སོགས་བཞི་ཡི་རིམ་པ་ཉིད་ལས་ནི། །སྣང་བྱེད་བཞི་སྟེ་འཁོར་དང་མྱ་ངན་
འདས་པ་སྡུད། །དེ་ཡི་ཕྱིར་ན་ཆུ་སྟེ་རྒྱ་མཚོའི་རང་གཟུགས་ལས། །རྣམ་བཞི་འབྱུང་བཞི་འཆར་བར་བྱེད་
པའི་ཉི་མ་ཅན། །འགྲོ་རྣམས་མ་རིག་ལ་སོགས་མུན་པ་སེལ་ཕྱིར་རོ། །འདི་ལ་མ་བརྟེན་ལྟ་སྤྱོད་སྒོམ་འབྲས་
མེད། །དེ་ཡི་ཕྱིར་ན་ཀུན་གྱི་འབྱུང་ཁུངས་ཡིན་པས་དྲི་མ་དག །སྒྲིབ་བྱེད་མེད་པའི་རྣམ་པ་སྒོ་གཉིས་དག་པ་
ནི༑ ། རླུང་གཉིས་མེ་ཡི་རྣམ་པའི་འགྱུ་བྱེད་ཆ་ཡིས་རབ་དབྱེ་བས། །འགྱུ་བྱེད་ཆ་ལས་ཕྱེད་བཙུམ་རྣམ་པར་
སྣང་བ་ནི། །རླུང་སྟེ་ལས་དང་ཡེ་ཤེས་གཉིས་སུ་གྱུར་པ་ཡང་། །སྒོ་གཉིས་སྐྱེད་པར་བྱེད་པའི་སྲིད་ཤེས་ནས། །
རགས་དང་ཕྲ་རྣམས་འཛིན་པར་བྱེད་པའི་ལས་གཉིས་འགྲུབ། །འཆད་པ་ལ་སོགས་འཕེལ་རྣམས་འགྲུབ་
པར་བྱེད་པའི་གནད། །འདི་ལ་བརྟེན་ནས་ཡུལ་རྣམས་སོ་སོའི་བྱེ་བྲག་ལ་འཇུག་ཕྱིར། །ཀུན་གྱི་གནད་ཡིན་
དྲི་མ་གང་མི་ཤོངས་པས་ན། །འདི་ལ་བརྟེན་ནས་ཡང་དག་ཡེ་ཤེས་མངོན་པར་འགྲུབ། །སངས་རྒྱས་ཉིད་
ཀྱང་མངོན་སུམ་ཡུལ་དུ་སྣང་། །དེ་ཡི་ཕྱིར་ན་གསང་བའི་གནད་འདི་མན་ངག་ཀུན་གྱི་གཞི། །ལུས་ཀྱི་བཅུད་
ཕུར་རྩ་གནད་འཁོར་ལོའི་བཅུད། །དེ་དང་འབྲེལ་བྱེད་སྤྱན་གཉིས་འགག་བྱེད་རང་གསལ་བ། །རྩ་ ཡི་
བཅུད་ཕུར་སྟེམས་དང་དཀྲུགས་དང་བཙིར་བའི་གནད་ཉིད་ནི། ། ཡོ་གིའི་མངོན་སུམ་ཡུལ་དུ་རང་རིག་
གཏན་ལ་དབབ་པའི་ཕྱིར། །འདི་ཉིད་ཀྱང་ནི་མཁས་པས་ཡང་ནས་ཡང་དུའམ། །བཅུད་དེ་གནད་ལ་བོར་
བ་ཡང་གསང་ངེས་པའི་བཅུད་ཡིན་ནོ། ། སྣང་བའི་བཅུད་པ་རྣམ་པ་གཉིས་ལས་འདི་ནི་ཡང་། །རྗེས་མི་
བཅུད་ཕྱིར་རང་སོར་བཞག་ཅིང་རྒྱ་མཚོ་མ་བསྐྱོད་པ། །དེ་ཡི་དབང་གིས་ལུས་ངག་གཡོ་ཕྱིར་མེད་ཕྱིར་ཡང་། །
བཞག་པའི་ས་དང་རང་བཟོ་མཁས་པས་ཤེས་པར་བྱ་སྟེ་འདི་ཉིད་རང་། །ངེས་པའི་དོན་མ་རྟོགས་པར་བྱེད་
ན་འཛིན་རྗེས་བཅད་པའི་གནད། །ནན་ཏན་མཆོག་ཏུ་འདི་ལྟར་ངེས་བསྒྲུབ་གཡོ་ཞིང་བསྐྱོད་པ་ཡང་། །དལ་
རྟེན་འགྲོགས་ཀྱང་ལོངས་སྤྱོད་མི་བརྟེན་པར། །རབ་ཏུ་དབེན་པའི་ས་ཕྱོགས་ཡིད་འོང་ཕུན་སུམ་ཚོགས། །
མི་ཡིས་རྒྱུ་བར་དཀའ་བའི་གཅན་གཟན་གདུག་པའི་གནས་སུ་ནི། །བྱ་བྱེད་འབྲེལ་པ་རང་སར་བཅུད་
ནས་རྒྱ་མཚོ་རྟག་ཏུ་སྟེམས། །འདི་ཡི་རྣལ་འབྱོར་ཀུན་གྱིས་གསང་ཆེན་དོན་རབ་འགྲུབ། །རྒྱ་མཚོ་ཨར་
359

བི་མ་སྙིང་ཐིག
གཏད་ལས་བཅུད་ཕུར་གསུམ་གྱིས་མིག་གི་མཚན་ཉིད་གཏན་ལ་ཕབ་པའོ། །བྲམ་ཟེའི་སློབ་དཔོན་འཇམ་
དཔལ་བཤེས་གཉེན་གྱིས་མཛད་པ། རྒྱ་གར་གྱི་མཁན་པོ་བི་མ་ལའི་ཞལ་སྔ་ནས། བོད་ཀྱི་ལོ་ཙཱ་བ་ཀ་བ་
དཔལ་བརྩེགས་ཀྱིས་བསྒྱུར་ཞིང་ཞུས་སོ། ། ལྕི ། །།
༄༅། །རྒྱ་མཚོ་ཨར་ལ་གཏད་པའི་མན་ངག་སྣང་བ་འདུས་པའི་གལ་མདོ་བཞུགས། མན་ངག་བརྒྱ་བཅུ་བཞི་པའི་ནང་ཚན།
༈ བཅོམ་ལྡན་འདས་སྣང་བ་རང་དག་རྫོགས་པ་ལ་ཕྱག་འཚལ་ལོ། །རང་རིག་ཡེ་ཤེས་དཔེ་མཚོན་ཟླ་བྲལ་
ཡང་། །རྟོགས་དཀའི་སྙིང་པོ་བསྡུས་པའི་རང་གནད་ནི། །དཔེ་དོན་རྟགས་ལ་བརྟེན་ནས་རྟོགས་བྱའི་ཕྱིར། །
སྒྲོན་མ་རང་སྣང་འདི་ལ་ཡིད་ཆེས་པའི། །དོན་དུ་གསང་བའི་ཡི་གེ་འདི་ནི་རབ་བཀོད་དེ། །སྙིང་པོའི་དོན་ལ་
ཉམས་སུ་ལེན་དོན་དུ། །སྒྲོན་མ་བཞི་ལ་ཁྱད་པར་ངེས་པ་འདི། །ཐིག་ལེ་སྟོང་པའི་སྒྲོན་མ་རང་གནད་ཀྱིས། །
ཡང་དག་ངེས་པའི་ས་ལ་ད་ལྟར་ཉིད། །མངོན་སུམ་ལམ་དང་བཅས་ནས་ཡིད་ཆེས་པའི། །ད་ལྟ་ཉིད་དུ་
དབང་པོའི་སྒོ་ནས་ཀྱང་། །རབ་ཏུ་རྟོགས་དཀའི་སྙིང་པོའི་དོན་འདི་ཉིད། །རང་སའི་ཐབས་ཀྱིས་ཡེ་ཤེས་སྒོ་
ཕྱེ་སྟེ། །ཕྲ་རགས་སྒྲིབ་བྱེད་བྲལ་བའི་ནམ་མཁའ་ལ། །དམར་གསལ་སྐྱོན་དང་བྲལ་བའི་སྒྲོན་མ་ཉིད། །
རྣམ་རྟོག་འགྱུ་བ་དྭངས་པའི་རླུང་གིས་དྲངས། །སྒྲིབ་བྲལ་རང་རྐྱེན་མེད་པའི་སྒོ་ཡིས་ནི། །ཆགས་བྲལ་རང་
སར་དག་པའི་ཡེ་ཤེས་དེ། །མ་ཡེངས་རྟོག་པ་ཟད་པའི་བློ་དང་ནི། །འཁྲུལ་བྲལ་བྱ་བྱེད་མེད་པའི་འཁྲུལ་
ཚུགས་ཀྱིས། །ཆགས་ཅན་དམར་གསལ་བདེ་བའི་ངོ་བོ་དེའི། །ཆད་མེད་རང་དག་ཆེན་པོ་གསུམ་གྱིས་ནི། །
སྤྱོད་བྲལ་ལྟ་བ་མ་ཡེངས་གདེང་བྲལ་གྱིས། །གོམས་ཏེ་སྐྱེས་བུའི་རྩོལ་བའི་གནད་ཉིད་དང་། །སྟོང་ལམ་
འཁྲང་ཞིང་འཁྲིལ་བའི་དུས་ཤེས་པ། །དེ་ཡི་གནད་དང་ཐབས་ཀྱི་རང་སྣང་དང༌། །བཅོས་པ་མེད་པའི་
མཁའ་ལ་གདོན་པའི་ཕྱིར། །གནས་དང་ལས་དང་བྱེད་པའི་རྒྱུ་དག་ལས། །མཐོང་ལམ་མེད་པར་དངོས་
ཟད་འདྲ་བའི་གནས། །སུས་མི་ཤེས་པ་སྐལ་ལྡན་ལ་བསྟན་ཕྱིར། །སྔོན་ཆད་མ་བསྟན་གང་ཡང་ཡོད་མ་
ཡིན། །འདི་ནི་སླ་དཀའ་ཀུན་གྱིས་སྤྱོད་མིན་པའི། །རྒྱུ་དང་རྐྱེན་དང་རང་ངོ་དབང་པོའི་གནད། །གཅིག་དང་
གཉིས་དང་ལྔ་དང་གསུམ་ལས་ཀྱང་། །རང་དེངས་འགྱུར་བའི་ས་མེད་འཕྲང་དུ་བསྒྲུགས། །གཏད་ས་འབྱིན་
པར་བྱེད་པའི་རང་ས་ནི། །སྤྲོས་བྲལ་བློ་ཡི་སྐྱོན་རྣམས་དག་པར་བྱ། །འཇུག་དཀའ་ཕྱིན་པ་མེད་པའི་གནས་
དེར་ནི། །ཅོག་བཞག་སྣང་དང་བྲལ་བའི་རང་རིག་ཉིད། །བསྒྲུབ་མེད་རྩལ་སྤྲུག་སྨོན་པ་མེད་པ་ཡི། །བྱ་བ་
མེད་ཕྱིར་ཡུལ་ཅན་སོ་སོ་ལ། ། ལྟ་བ་རང་སར་འཇོག་པའི་གདིང་ཆེན་ནི། །དྲང་བའི་ཐབས་ལ་བརྟེན་ནས་
360

----ས་ ཁ--- ---- ---- ---- ---- ---- ----- ---ཁས་ བ---- ----- ------ ---- --
སངས་རྒྱས་ཀྱི་འདས་རྗེས་གསུམ་གྱི་རྒྱུད་སོགས།
མངོན་སུམ་དུ། །སྐལ་ལྡན་རྣམས་ཀྱིས་རྟོགས་ཤིང་མཐོང་བྱའི་ཕྱིར
། །དབང་རྫོགས་སྔགས་ཀྱི་ཐུག་ས་ཡིན་
པའི་གནད། །
དམར་པོའི་ཐིག་ལེ་དཀྱིལ་འཁོར་རྫོགས་པའི་གནད
། །མུ་ཁྱུད་དང་བཅས་ར་བས་མཛེས་
བསྐོར་པས། །
ཀུན་གྱི་ལམ་སྟེ་ལུས་ཀྱང་མཐོང་མེད་པའི། །གསང་སྔགས་གསང་བའི་ཡང་མཛོད་སྒོ་ཕྱེའི་
ཕྱིར། །རྒྱ་མཚོ་ཉི་མ་རྟོད་ལ་མནན་པ་ནི། །ཆོས་ལས་མ་བྱུང་སེམས་ལས་སངས་རྒྱས་མེད། །ཀུན་གཞི་
ལའང་རྟེན་ཅིང་མཚོན་པ་མིན། །ཤེས་རབ་ཀྱིས་ནི་བརྟགས་ཀྱང་འདི་མི་རྙེད། །རང་ལ་སྣང་ཞིང་གཞན་ལ་
འཇུག་པར་བྱེད། །དེ་ལྟ་བུ་ཡི་རིག་པའི་སྒྲོན་མ་ནི། །དབྱེ་བ་ལྔ་ཡིས་རབ་ཏུ་ཕྱེ་བའི་ས། །རྟགས་དང་དུས་
ཚོད་ཉིད་དང་མཚོན་ཚིག་བཅས། །
ངེས་པར་སྙིང་པོའི་དོན་རྣམས་བཅུད་དུ་དུལ་བ་ཡི
། །ཐིག་ལེ་ཟླུམ་པོ་
སྟོང་པ་ཉིད་ཀྱི་བདག །ཡུལ་ལ་སྣང་སྟོང་ངོས་བཟུང་ཀུན་དང་བྲལ། །བྱང་ཆུབ་ལམ་རྣམས་འཛིན་ཅིང་
བརྟེན་པའི་ཕྱིར། །ཁྱབ་བརྡལ་འུབ་ཆུབ་ཀུན་གྱི་ཡངས་པ་ཆེ། །ཕྲ་ཞིང་ཤེས་དཀའ་ཀུན་གྱི་སྙིང་པོའི་དོན། །
ཨ་ཏི་རང་རྫོགས་གཡོ་ཞིང་སྣང་བའི་གནད། །འདི་ལྟར་རང་རིག་སྒྲོན་མེའི་འོད་པོ་ཆེ། །ཀུན་བྲལ་རྟགས་
གཅིག་ཀུན་གྱི་རྟགས་སུ་སྟན། །ཡང་དག་རང་རྫོགས་བཅོས་པའི་ཚིག་མེད་པ
། །མེད་པ་ཉིད་ལས་བརྗོད་
བྱའི་གཞི་མ་ཆེ། །དེ་ལྟར་ཐིག་ལེ་སྟོང་པའི་སྒྲོན་མ་ནི། །ཀུན་གྱི་གཞི་ཡིན་དེ་བཞིན་ལམ་ཡང་ཡིན། །འབྲས་
བུ་ཉིད་དེ་ཀུན་གྱི་རྟགས་ཀྱང་ངོ༌། །སྤྱོད་པ་ཉིད་དང་སྒོམ་དང་ལྟ་བ་ཡང་། །འདི་ནི་ལྷ་ཡིན་དཀྱིལ་འཁོར་
ཀུན་གྱི་རྩ། །སྔགས་ཡིན་བསྐྱེད་པའི་རིམ་པ་འདི་རང་དངོས
། །སངས་རྒྱས་དེ་ཡིན་དམྱལ་བ་དེ་རང་དངོས། །
དེ་བཞིན་འདོད་ཆགས་ཞེ་སྡང་གཏི་མུག་ཡིན། །འདི་ནི་སྲོག་ཡིན་གཅོད་དོ་རྣམ་སྨིན་ནོ། །འདི་ནི་ཐབས་
ཡིན་ཤེས་རབ་དག་ཀྱང་ཡིན། །སྟོང་པ་ཀུན་ཁྱབ་ཡེ་ཤེས་སྒྲོན་མ་འདི། །འཁོར་དང་མྱང་འདས་ཐམས་ཅད་
ཡིན་པ་ལ། །
འདི་ལ་གཅིག་དང་གཉིས་སོགས་དུ་མའི་སྒྲ་ཚིག་བྲལ
། །ཅི་ཡང་མ་ཡིན་ངོ་བོ་གང་ཡང་མེད། །
ཆོས་མེད་སེམས་ཅན་འཁྲུལ་དང་མ་འཁྲུལ་མེད། །ཐ་སྙད་བརྗོད་པའི་གཞི་ལས་འདས་པའོ། །དེ་ལྟར་རང་
རིག་སྒྲོན་མའི་ཆ་དང་བཟུང་། །སོ་སོའི་རྒྱུ་དང་འབྲས་བུའོ། །དེ་ལྟ་བུ་ཡི་བྱང་ཆུབ་ལམ་བསྒྲོད་དེ། །སྟེམས་
ཤིང་རྒྱ་མཚོ་ཨར་ལ་གཏད་པ་ནི། །སྐྱེས་བུ་དད་པ་རབ་དང་ལྡན་པའི་སྐལ་པ་ཅན། །རང་བཞིན་རྫོགས་
ཆེན་དོན་ལ་མོས་པ་དེས། །
རང་གི་བླ་མ་མཉེས་པའི་རྫས་ཀྱིས་མཆོད། །དབེན་ཞིང་ཉམས་དགའ་རི་ཁྲོད་
ནགས་ཁྲོད་དུ། །རབ་ཏུ་དབེན་པའི་ཕྱོགས་སུ་སོང་ནས་ནི། །དྲི་མ་གསུམ་པོ་དག་པར་བསལ་བྱས་ལ། །
བཅིངས་པ་བརྒྱད་དང་བྲལ་བའི་སྒོ་ཕྱེ་སྟེ། །
སྣང་བའི་སྒྲིབ་བྱེད་གཉིས་པོ་ཕར་བསལ་ལ། །འཇིག་རྟེན་ཞེན་
361

བི་མ་སྙིང་ཐིག
པའི་བློ་རྣམས་དོར་ལ་ཡང་། །རབ་བདེ་བརྟེན་ཞིང་སྣང་བའི་ལུས་ཉིད་ནི། །ཆ་ལ་ཕབ་སྟེ་དྲང་པོ་མདའ་སྨྱུག་
ལྟར། །དོན་དམ་གསང་བའི་ལས་འདི་བརྩམ་པར་བྱའོ། །དམར་པོའི་དཀྱིལ་འཁོར་རྫོགས་པའི་རང་བཞིན་
དེ༑ ༑རྒྱ་མཚོ་མཐར་ཏེ་འགྲམ་གཉིས་ཨར་ལ་གཏད། །སྐྱེས་བུ་རང་གི་རྩོལ་བཅས་ལེགས་པ་ཡང་། །ཉིན་
དང་མཚན་མེད་ཐུན་དུ་བཅད་པ་ཡང་། །རབ་ཏུ་འདོད་ཅིང་ཤེས་པ་ཨར་ལ་གཏད། །ལན་གཅིག་གཉིས་
དང་གསུམ་གྱི་བར་དུ་ཡང་། །གཉིས་མེད་བདེ་བའི་རང་གནད་མ་རྙེད་པར། །རང་ལག་རྩོལ་བ་ཉིད་དང་མི་
འབྲལ་ལོ། །གལ་ཏེ་ཐུགས་ཀྱི་བར་དང་རྒྱ་མཚོ་མ་རྙེད་ན། །གོང་སྟེམས་སྣང་བ་ཉིད་ལ་གཏད་དེ་བསྒོམ། །
འདི་ལྟར་བྱས་པས་སྙིང་པོའི་དོན་ལ་རེག །རང་བཞིན་བརྟགས་དཀའ་འཁྲུལ་སྣང་འདི། །དག་པ་ཡེ་ཤེས་
ཉིད་དུ་མ་གྱུར་པར། །བྱ་བ་སྤངས་ཏེ་འདི་ལ་ནན་ཏན་བྱ། །འཁྲུལ་པའི་བྱ་བྱེད་ཕྱོགས་དང་མ་བྲལ་ན། །ཡང་
དག་རྫོགས་པའི་ས་བོན་འདི་ཡིས་བསྲུལ། །དེ་ཕྱིར་འཇིག་རྟེན་ལོངས་སྤྱོད་ཞེན་ལས་གྲོལ་བྱས་ཏེ། །བླ་
མའི་ལུང་བཞིན་སྙིང་པོའི་ཡང་བཅུད་འདི། །སུ་དང་ཕྲད་པ་མེད་པར་ཉམས་སུ་བླངས། །དེ་ལྟར་རབ་ཏུ་དད་
གུས་བརྩོན་འགྲུས་ཀྱིས། །ཡང་དག་བདེ་བ་ཉིད་ལ་ལྟ་བྱས་ན། །རང་བཞིན་བྱས་པ་མེད་པའི་སྣང་བ་འདི། །
རྨ་བྱའི་མདོངས་ཀྱི་རྣམ་པ་ལྟ་བུར་སྣང་། །འདི་ཉིད་ཉམས་དང་རྣལ་འབྱོར་མ་བྲལ་ན། །འདི་ལྟར་སྣང་བའི་
རྣམ་པ་རང་བཞིན་དག་པར་འགྱུར། །འདི་དུས་ཞེན་བྲལ་ལྟ་ལས་མ་འདས་ན། །སྤྲིན་པའི་མཐོངས་ནས་
མཐོང་བའི་ཉི་མ་བཞིན། །རྒྱ་མཚོ་ལས་ནི་ཉི་མ་རབ་ཐོན་ཏེ། །རྣལ་འབྱོར་རྣམས་ཀྱི་ལམ་སྟེ་ནམ་མཁའ་ལ། །
བྱ་རྣམས་དབང་བསྒྱུར་ཐོགས་པ་མེད་པ་བཞིན། །སྐལ་ལྡན་གྱིས་ཀྱང་ནམ་མཁའི་ལམ་ཉིད་ལ། །རབ་ཏུ་
གནས་པའི་ཆོ་འཕྲུལ་ཅི་ཡང་སྟོན། །ཡིད་བཞིན་ནོར་བུ་ངེས་པར་འཆང་བའི་རིགས། །རྒྱ་མཚོ་ཉིད་ལ་
མ་བརྟེན་སྣང་བ་སྣ་ཚོགས་འགྲུབ། །རང་གསལ་རིག་པ་བྲལ་བའི་རིག་པ་དེ། །རི་སོགས་རྣམས་ཀྱིས་མ་
བསྒྲིབས་ཟང་ཐལ་བར། །མཚན་མོའི་དབང་དུ་མ་གྱུར་དུས་ནི་ཐམས་ཅད་དུ། །ངེས་པར་སྣང་བ་ཡིན་ནོ་
སྐལ་དང་ལྡན། །འདི་ལྟར་གདེང་དུ་ཚུད་པ་རབ་ཏུ་གཅེས། །གདེང་མེད་རྣལ་འབྱོར་ཉམ་ཆུང་དྲོད་ཡལ་བས། །
སྙིང་པོ་འདི་ནི་མཐོང་བ་མ་ཡིན་ནོ། །དེ་བས་འཁྲུལ་པའི་བྱ་བ་དོན་མེད་ཀུན་སྤངས་ནས། །ནགས་ཀྱི་རི་
དྭགས་བཞིན་དུ་གྲོགས་སྤངས་ལ། །རྟག་ཏུ་རང་སྣང་བཅུད་ཀྱི་སྙིང་པོ་སྟེམས། །དྲང་ཐབས་གསུམ་གྱི་མན་
ངག་གིས། །སྒྲོན་མ་རང་གི་ངོ་བོ་བསྟན་པའོ། །རྒྱུ་མཚོ་ཨར་ལ་གཏད་པའི་མན་ངག སྣང་བ་འདུས་པའི་
གལ་མདོ། བྲམ་ཟེའི་སློབ་དཔོན་འཇམ་དཔལ་བཤེས་གཉེན་གྱིས་མཛད་པ། སྒོར་གཉིས་ཀྱི་མན་ངག་
362

སངས་རྒྱས་ཀྱི་འདས་རྗེས་གསུམ་གྱི་རྒྱུད་སོགས།
ཐུགས་ཀྱི་གཏེམས་པའོ། །རྒྱ་གར་གྱི་མཁས་པ་བྱེ་མ་ལའི་ཞལ་སྔ་ནས། བོད་ཀྱི་ལོ་ཙཱ་བ་ཀ་བ་དཔལ་ལ
བརྩེགས་ཀྱིས་བསྒྱུར་ཅིང་ཞུས་སོ། ། སྤྱི ། ཤུ་བྷཾ་མསྟུ་སརྦ་ཛ་ག་ཏཾ། བཀྲ་ཤིས་སོ།། །།
༄༅། །བདུད་རྩི་སྙིང་གི་ཐིགས་པ་ཞེས་བྱ་བ་བཞུགས་པ་ལགས་སོ། །མན་ངག་བརྒྱ་བཅུ་བཞིའི་ནང་ཚན། དཔལ་རྡོ་ རྗེ་
འཆང་ལ་ཕྱག་འཚལ་ལོ། །འགྲོ་རྣམས་སྙིང་ལ་དུག་གསུམ་ནད་ཞུགས་པས། །དེ་ཉིད་སེལ་བའི་བདུད་རྩིའི་
ཐིགས་པ་འདིས། །གང་གིས་དུག་གསུམ་ནད་རྣམས་མ་ལུས་དག་བྱེད་པའི། །འདི་ནི་སྐལ་དང་ལྡན་པའི་
སྐྱེས་བུ་སྙིང་སྟོབས་ཅན། །དད་པ་རབ་དང་ལྡན་པའི་སྤྱོད་ཡུལ་བ། །ཀུན་དང་ཕལ་གྱིས་འདི་ཉིད་རྙེད་པ་
མིན། །རབ་གསང་བ་ཡིས་དངོས་གྲུབ་འདི་འགྲུབ་པས། །གཞན་ལ་རབ་ཏུ་བསྟན་པའི་དངོས་གྲུབ་མིན། །
སྙིང་པོ་ངེས་པའི་བཅུད་རྣམས་བདུད་རྩིར་དྲིལ། །གསང་བ་གསང་མཆོག་བླ་ན་མེད་པ་ཡི། །ཕྱི་ནང་གསང་
བ་གསུམ་གྱི་བཅུད་ཀྱིས་འདི། །གཉིས་མེད་རང་རིག་ངེས་པར་ཚོད་ལ་འབེབས་པ་ཡི། །རང་བཞིན་དག་
པའི་ཡི་གེ་འདི་ལོངས་ཤིག །ཆོས་རྣམས་ཀུན་གྱི་རྟགས་བསྟན་པའོ། །རྟགས་ཀྱི་སྒྲོན་མ་རང་སྣང་འོད་པོ་ཆེ། །
ཀུན་ལ་མེད་དེ་རང་གསང་ཐབས་ཀྱིས་ཆོད། །འདི་ཉིད་ལ་འཇུག་སྐྱེས་བུ་སྐལ་བ་ཅན། །ཚད་ལྡན་རྟགས་ཀྱི་
ཡེ་ཤེས་འདི་ཉིད་ལ། །རབ་ཏུ་གཏམས་ཤིང་ཉམས་སུ་བླངས་པ་ཡིས། །དཔེ་མེད་ཟླ་དང་བྲལ་བའི་སྣང་བ་
འཆར། །དུ་མ་བརྟེན་པ་མེད་པའི་ནམ་མཁའ་ལ། །བྱ་བྱེད་བཏང་བཞག་མེད་པའི་སྒྲོན་མ་ཉིད། །སུས་ཀྱང་
བྱས་ཤིང་བཅས་བཅོས་མི་རྙེད་པས། །སྒྲིབ་བྲལ་ལྟ་བྱེད་མ་འགགས་རྒྱ་མཚོའི་ནང་། །ཆགས་བྲལ་དམར་
གསལ་དབང་རྣམས་རྫོགས་པའི་རྟགས། །འཆར་བྱེད་མ་འགགས་ཁ་དོག་ཡོངས་རྫོགས་པའི། །རིགས་ཉིད་
ཡིན་ ཏེ་ སྐུ་ རྣམས་ རང་ བཞུགས་ ཏེ། །ཐིག་ལེ་ ཉག་ གཅིག་སྤྲོས་ དང་ བྲལ་ ཕྱིར་ ཟླུམ། ། ཕྱི་ནང་ དཀྱིལ་
འཁོར་རྫོགས་པའི་མུ་ཁྱུད་ཅན། ། རྒྱན་རྣམས་ཡོངས་རྫོགས་བཀོད་པ་ཆེན་པོ་ཡི། །རང་སྣང་གསལ་དང་
བཅས་པའི་རིག་པ་ཉིད། །ཐིག་ལེ་སྟོང་པའི་འོད་ཀྱིས་ཡིད་ཆེས་ཕྱིར། །འདི་ཉིད་སྐྱེས་བུས་སྟེམས་ཏེ་ཉམས་
སུ་བླངས། །སྣང་བ་རང་གསལ་འོད་ཀྱི་འཕེལ་དང་བཅས། ། རྒྱ་ཆེ་ཞིང་ཁམས་རྣམ་པར་དག་པ་ཉིད། ། མ་
ནོར་དབང་པོའི་ཡུལ་དུ་གཏན་དབབ་ཕྱིར། །གསང་བ་ངེས་པའི་སྐལ་ལྡན་གྱིས། །རབ་ཏུ་བརྩོན་འགྲུས་
ལྡན་ཞིང་སྐྱོ་ངལ་མེད་པ་ཡིས། །འདི་དོན་བསྒྲུབས་པས་འབྲས་བུ་མངོན་དུ་འབྱིན། །རབ་ཏུ་གསང་བའི་
ཐབས་ནི་སུས་ཤེས་པ། །སངས་རྒྱས་རྣམས་ཀྱི་དགོངས་པ་འདི་ལ་ཡོད། །རིགས་དྲུག་འཁོར་བའི་མངལ་གྱི་
གྲོང་ཁྱེར་ཉིད། ། རྒྱུན་ཆད་པའང་ངེས་པའི་ས་ཐོབ་སྟེ། །ཐུགས་རྗེས་འགྲོ་བ་གཞན་རྣམས་འདྲེན་པ་ཡི། །
363

བི་མ་སྙིང་ཐིག
ལྗགས་ཀྱི་དབང་པོ་ཉིད་ལས་རང་བྱུང་གི །ཡི་གེ་དྲུག་ནི་རབ་སྤྲོས་ནས། །འགྲོ་བ་དྲུག་གི་ཁ་ལོ་གྱེན་ལ་
བསྒྱུར། །རང་སྣང་ཤུགས་ལས་བྱུང་བ་དེ་དག་གོ །དེ་ལྟར་རང་བྱུང་ཡེ་ཤེས་སྒྲོན་མ་འོད་འབར་དེ། །རང་
སྣང་ལྷ་དང་བཅས་པས་ཉམས་བླང་ཕྱིར། །སྣང་བ་རང་འཕེལ་ཡེ་ཤེས་འབྱོངས་པ་ཡི། །ཐབས་འདི་རབ་ཏུ་
གསང་སྟེ་སྤྱད་པར་བྱ། །མངོན་སུམ་རང་གིས་བླ་མ་མཉེས་པ་ཡི། །ལུས་ངག་ཡིད་ཀྱིས་ཇི་ལྟར་འཐད་
རྣམས་ཀྱིས། །བླ་མ་རྡོ་རྗེ་འཛིན་པ་མཉེས་པར་བྱ། །དེ་ནས་ལུས་ངག་བར་ཆོད་ཞེན་པ་བཟློག་བྱའི་ཕྱིར། །
རྡོ་རྗེ་མ་རྣམས་མཉེས་པའི་རྫས་ཀྱིས་མཆོད། །གལ་ཏེ་ལོངས་སྤྱོད་ལྷགས་པར་འདོད་ན་ནི། །རྣལ་འབྱོར་པ་
དང་རྣལ་འབྱོར་མ། ། རང་དང་ལྟ་སྤྱོད་མཐུན་པའི་སྤུན་དང་སྲིང་། །མང་པོའི་ཚོགས་ལ་ཚོགས་མཆོད་བྱ། །
གལ་ཏེ་སྤུན་དང་སྲིང་མེད་ན། །གཞན་གྱི་བཟང་པོ་རྟགས་ལྡན་པའི། །ཕ་དང་མ་ནི་མཉམ་པའི་ཚོགས། །
འདུས་པ་རྣམས་ལ་སྟོན་མོ་བྱ། །འདི་ལྟར་སུ་ཡིས་བྱས་པ་ལ། །རྫས་སོགས་ལོངས་སྤྱོད་ཅི་དགར་རོལ། །དེ་
ནས་རང་གི་ཡུལ་རྐྱེན་གྱིས། །གནོད་དང་བྲལ་བའི་དགོན་པར་ནི། །རང་གི་བླ་མ་ལས་བྱུང་བའི། །ཐབས་
ནི་ངེས་པར་གཏེམས་པའི་གནད། །འདི་ལྟར་སུ་ཡིས་བརྩམ་པར་བྱ། །ལུས་ཀྱི་གནད་དུ་འདུག་པ་དང་། །
འགྲོ་དང་སྤྱད་པར་མི་བྱའོ། །ངག་ནི་རང་གཞན་བརྗོད་པ་སྤོང་། །གལ་ཏེ་ལུས་ཀྱི་འབྱུང་བ་ཉིད། །འཁྲུགས་
པར་གྱུར་ན་རྩ་གནད་ཀྱི། །ཇི་ལྟར་ཕན་པའི་ཡི་གེ་ཉིད། །ཞག་དང་ཞེན་པའི་བྱེ་བྲག་གིས། །རླུང་དང་སྦྱར་
ལ་བརྗོད་པར་བྱ། །སྐབས་སུ་གསང་མཆོག་ལས་བྱུང་བའི། །རྟེན་འབྲེལ་གྱི་ཡང་འཁོར་ལོ་བསྐོར། །ཡིད་ནི་
འཕྲོ་འདུའི་སྦྱོར་བ་ཡང་། །སྒྲོན་མ་ཉིད་དང་བསྲེས་ལ་ཡང་། །རྣམ་པར་དག་པའི་ནམ་མཁའ་ལ། །ཕྲ་དང་
རོགས་པའི་སྒྲིབ་པ་གཉིས། །རྣམ་པར་སྤངས་པའི་ཕྱོགས་སུ་གཏད། །མཚན་མོ་རང་གི་གནས་ཁང་དུ། །
བདེ་བའི་སྟན་གྱི་སྟེང་འདུག་ལ། །གཉིད་སྤངས་རྒྱ་མཚོའི་འགྲམ་གཉིས་གཏེམས། །འདི་ལ་རྟག་ཏུ་འདྲིས་
པར་བྱ། །འདི་འདྲའི་སྣང་བའི་འཕེལ་དག་གིས། །ཡིད་བཞིན་གྱི་ནི་ནོར་བུ་ལྟར། །ཟད་མེད་འཕེལ་ལ་རྣམ་
པར་སྤྱོད། །ཡེ་ཤེས་གཉིས་ཀྱི་བདག་ཉིད་འདི། །རྣལ་འབྱོར་ཉིན་དང་མཚན་མོས་དབྱེ། །ཉིན་དུས་མཚན་
ཉིད་འཛིན་པ་ལྔ། །མཚན་དུས་བཞི་ནས་ཡེ་ཤེས་ནི། །རབ་ཕྱེ་གསུམ་གྱི་ཚུལ་དུ་སྣང༌། །མཚན་ཉིད་འཛིན་
པ་ལྔ་རྣམས་ནི། །མེ་ལོང་ཡེ་ཤེས་གཡས་པའི་ཆ། །དེ་བཞིན་གཡོན་ནས་ཆོས་ཀྱི་དབྱིངས། །དབུ་མ་ལས་ནི་
མཉམ་ཉིད་དོ། ། ཡང་ནི་གཡས་ནས་སོ་སོར་རྟོགས། །གཡོན་པ་ཉིད་ལས་བྱ་བ་གྲུབ། ། མེ་ལོང་ཡེ་ཤེས་ཟླུམ་
པོ་སྟེ། །ཆོས་ཀྱི་དབྱིངས་ནི་དྲྭ་བའི་ཚུལ། །མཉམ་ཉིད་རིན་ཆེན་འོད་འབར་མཚུངས། ། སོ་སོར་རྟོགས་
364

སངས་རྒྱས་ཀྱི་འདས་རྗེས་གསུམ་གྱི་རྒྱུད་སོགས།
པ་ཟུར་ ལྔ་ པ། །བྱ་གྲུབ་ཡེ་ཤེས་ གཞུ་ ཡི་དབྱིབས། །མེ་ལོང་ཡེ་ཤེས་དཀར་གསལ་ རྫོགས། །ཆོས་ཀྱི་
དབྱིངས་ནི་མཐིང་ག་ཁྱབ། །མཉམ་པ་ཉིད་ནི་ཡོན་ཏན་སེར། །སོ་སོར་རྟོགས་པ་ཆགས་ཆེན་དམར། །བྱ་བ་
གྲུབ་པ་ལྗང་གུ་མཛེས། །ཡང་ན་མེ་ལོང་བན་བུན་ཡིན། །ཆོས་ཀྱི་དབྱིངས་ནི་སང་མ་སིང་། །མཉམ་པ་ཉིད་
ནི་ལང་ལོང་བ། ། སོ་སོར་རྟོགས་པ་སྣ་ཚོགས་ཡིན། །བྱ་བ་གྲུབ་པ་ཁྲལ་ཁྲོལ་ཉིད། །ཡང་ན་མེ་ལོང་གྱེན་
འགྲེང་དང༌། །ཆོས་དབྱིངས་དེ་བཞིན་རྩིབས་ལ་འཆར། །མཉམ་པ་ཉིད་ནི་དུམ་བུ་ལ། །སོ་སོར་རྟོགས་པ་
གྲུ་ཆད་དོ། །བྱ་བ་གྲུབ་པ་སྣམ་བུར་སྣང་། །ཡང་ན་མེ་ལོང་མཆོད་རྟེན་བརྩེགས། །ཆོས་ཀྱི་དབྱིངས་ནི་དྲ་བ་
ཕྱེད། །མཉམ་པ་ཉིད་ནི་པདྨར་སྣང་། །སོ་སོར་རྟོགས་པ་མིག་མངས་རིས། ། བྱ་གྲུབ་ཟ་འོག་གུར་དང་
མཚུངས། །ཡང་ན་མེ་ལོང་ གཡས་ ཀྱི་ ཕྱོགས། །དེ་བཞིན་ཆོས་དབྱིངས་དབུས་སུའོ། །མཉམ་པ་ཉིད་ནི་
གཡོན་དུའོ། །སོ་སོར་རྟོག་པ་འོག་ཏུའོ། །བྱ་གྲུབ་ཡེ་ཤེས་སྟེང་གི་ཕྱོགས། །དེ་ལྟར་ལྔ་ཡི་དབྱེ་བ་ཡིས། །
རྣལ་འབྱོར་པ་ཡི་ཉིན་དུས་ཀྱི། །སྣང་བ་རང་འཕེལ་རྫོགས་པའོ། །ཡང་ནི་གཞི་གནས་ཡེ་ཤེས་གསུམ། །ངོ་
བོ་ཀ་དག་ཡེ་ཤེས་དང་། །རང་བཞིན་ལྷུན་གྲུབ་ཡེ་ཤེས་དང་། །ཐུགས་རྗེའི་ཡེ་ཤེས་ཀུན་ལ་ཁྱབ། །ངོ་བོ་ཡེ་
ཤེས་དབུས་ཀྱི་ཆ། ། ཨ་ཝ་དྷུ་ཏི་ཞེས་བྱ་བ། །ཁྱད་པར་ཡེ་ཤེས་གནས་ཡིན་ནོ། །ཕྱི་འགྱུར་ཚངས་པའི་བུ་ག་
ལ༑ ༑རིག་པ་རྟོག་མེད་སྐུ་དང་བཅས། །ལྷུན་གྲུབ་ཡེ་ཤེས་གཡས་པས་ཏེ། །ཤེལ་གྱི་སྤུ་གུ་ཁོག་པ་སྟོང་། །
ཕྱིར་གྱུར་ཡལ་ག་གཉིས་གྱེས་ཏེ། །རྒྱ་མཚོའི་ནང་དང་ཉན་བྱེད་ཀྱི། །གཡས་ཀྱི་སྒོ་ལ་དེ་བཞིན་ཏེ། །དབྱིངས་
དང་ཤེས་རབ་རང་བྱུང་གི །སྒྲོན་མའི་ངོ་བོ་སྣང་བ་ཡིན། །ཐུགས་རྗེ་ཡེ་ཤེས་གཡོན་རྩ་ནས། །དར་དཀར་
སྣལ་མ་ཕྲ་ལ་འཁྲིལ། །ཕྱིར་གྱུར་གཉིས་གྱེས་རྒྱ་མཚོ་དང་། །མཉན་ཡོད་སྒོ་ལ་སྣང་བ་ནི། །རྒྱང་ཞགས་དང་
ནི་ཐིག་ལེ་སྟེ། །སྒྲོན་མ་གཉིས་ཀྱི་རང་བཞིན་དུ། །སྣང་ཞིང་རང་སྣང་བདེ་བ་སྟེར། །འདི་ནི་མཚན་མོའི་ཡེ་
ཤེས་གསུམ། །གཞི་ལ་གནས་པ་ཁོ་ན་སྟེ། །རྣལ་འབྱོར་གང་ཞིག་སྐལ་ཆེ་བས། །གསང་བ་མཆོག་ལས་བྱུང་
བ་ཡི། །རྩ་རྣམས་གཏེམས་པའི་སྦྱོར་བ་བྱ། །ཡང་ན་རྒྱ་མཚོའི་འགྲམ་གཉིས་སྟེམས། །འདི་ལྟར་འབྲལ་བ་
མེད་པར་ནི། །རྣལ་འབྱོར་པ་ཡི་བྱས་པ་ན། །མཚན་མོའི་ཡེ་ཤེས་མངོན་དུ་འབྱིན། །ཡང་ནི་ཡེ་ཤེས་ཁྱད་
པར་ལས། །ངོ་བོའི་ཡེ་ཤེས་ཀུན་ནས་ཟླུམ། །ལྔ་ཡི་ཆ་ནི་ཕྱེད་མེད་རྫོགས། །ལྷུན་གྲུབ་ཉིད་ནི་གྲུ་བཞི་ལ། །
འཆར་བྱེད་བརྒྱད་དང་བཅས་པ་ནི། །ཡང་ན་རིན་པོ་ཆེ་དང་མཚུངས། །ཐུགས་རྗེའི་ཡེ་ཤེས་རྩིབས་བརྒྱད་
འབར། །ཡང་ན་ངོ་བོའི་ཡེ་ཤེས་ལྔ། །འབྱེད་པ་མེད་པའི་འོད་ལྔ་ནི། །གཏིང་གསལ་རྫོགས་པའི་ཚུལ་དུའོ། །
36s

བི་མ་སྙིང་ཐིག
ལྷུན་གྲུབ་ལ་ནི་ཁ་དོག་ལྔ། ། སོ་སོའི་མཚན་ཉིད་འཛིན་པའི་ཚུལ། །ཐུགས་རྗེའི་འོད་ཟེར་དཔག་ཏུ་མེད། །
འཕོ་དང་མཆེད་པའི་རང་བཞིན་ལས། །ཁྱད་པར་ཁ་དོག་ཉི་ཤུ་ལྔ། །མ་འདྲེས་སོ་སོ་རང་རྫོགས་པའི། །ངོ་
བོའི་ཡེ་ཤེས་དག་པ་ལ། །ལྷུན་གྲུབ་ཀྱིས་ནི་སྣ་ཚོགས་སྟོན། །ཐུགས་རྗེས་རང་གཞན་དོན་གཉིས་བྱེད། །
ཡང་ན་ངོ་བོ་རྫོགས་པ་ལ། །ལྷུན་གྲུབ་ཀྱིས་ནི་མཆེད་པར་བྱེད། །ཐུགས་རྗེ་ཉིད་ཀྱིས་འཛིན་པའོ། །ཡང་ན་
ངོ་བོ་ཁྱབ་ཅིང་གསལ། །ལྷུན་གྲུབ་སྣང་བ་སྟོན་པར་བྱེད། །ཐུགས་རྗེ་ཐ་དད་ཀུན་ཏུ་སྟོན། །ངོ་བོ་ཉིད་ནི་
འགྱུར་བ་མེད། །ལྷུན་གྲུབ་ འགྱུར་བ་ཆ་ཉིད་དོ། །ཐུགས་རྗེའི་ཡེ་ཤེས་ཕྱོགས་མེད་པའི། །དེ་ལྟར་གཞི་
གནས་ཡེ་ཤེས་ཀྱིས། །རྣལ་འབྱོར་གང་ཞིག་སྐལ་པ་ཆེའོ། །མཚན་མའི་སྣང་བ་རྫོགས་པའོ། །དེ་ལྟར་རྒྱ་
མཚོའི་ཉི་མ་ཅན། །ཨར་ལ་གཏོད་པ་སུས་ནུས་པ། །སངས་རྒྱས་རྣམས་ཀྱི་བདེན་པ་ཉིད། །འདི་ཉིད་རང་
ལ་སྣང་བའོ། །ཐིག་ལེ་སྟོང་པའི་སྒྲོན་མ་ལས། །རང་མཆེད་འོད་དང་ཡོན་ཏན་ནི། །དེ་ལྟར་དཔག་ཏུ་མེད་པ་
ལས། །དབྱིངས་ཀྱི་འཕེལ་དང་བཅས་པའོ། །སྒྲོན་མ་རང་བྱུང་ཡེ་ཤེས་རྣམས། །གཅིག་ལ་འདུས་པ་སྟོན་
པར་ བྱེད། །ཐམས་ཅད་འདུས་པའི་ཐིག་ལེ་སྟེ། །སྟོན་པས་མཚན་མར་སྣང་ དང་ བྲལ། །འདི་དུས་རྣལ་
འབྱོར་སྐལ་ལྡན་ཏེ། །སངས་རྒྱས་རྣམས་ཀྱི་ཞལ་ཉིད་ཀྱང་། །མ་བསྒྲིབས་ཡོངས་སུ་གསལ་བར་མཐོང༌། །
དགོངས་པ་རྟགས་གཅིག་རྣལ་དུ་ཕབ། །གཉིས་མེད་ཡེ་ཤེས་རང་སྣང་མཐོང་། །འཁྲུལ་པའི་སྣང་བ་རང་
ལོག་སྟེ། །མ་འཁྲུལ་ ཡེ་ཤེས་སྣང་བ་ཉིད། །འདི་ལྟར་ངེས་ པར་རྫོགས་པའོ། །ཆོས་ཀྱི་སྐུ་དང་ཆོས་ཀྱི་
དབྱིངས། །རང་བཞིན་གཅིག་པའི་ཚུལ་དུ་རྟོགས། །བྱ་རྩོལ་ཉིད་ན་བྱར་མེད་པར། །རང་བཞིན་རྫོགས་པ་
ཆེན་པོ་ཡི། ། ལྟ་བ་མཐར་ཕྱིན་དེ་ཉིད་ལ། །སྐལ་ལྡན་དེ་ཡིས་དེ་ལྟར་རྟོགས། །སྐུ་གསུམ་དག་པའི་ཞིང་
ཁམས་ཉིད། །འདི་ལྟར་སྣང་བ་དག་ཏུ་གཟིགས། །དེ་ཡི་ཕྱིར་ན་ཡོན་ཏན་ཉིད། །ཟད་མེད་འཕེལ་ལ་སྤྱོད་
པའོ། །བདུད་ རྩི་ སྙིང་གི་ཐིགས་པ་ཞེས་བྱ་བ། བྲམ་ཟེའི་སློབ་དཔོན་འཇམ་དཔལ་བཤེས་གཉེན་གྱིས་
མཛད་པ། རྒྱ་གར་གྱི་མཁས་པ་བི་མ་ལའི་ཞལ་སྔ་ནས། བོད་ཀྱི་ལོ་ཙཱ་བ་སྐ་བ་དཔལ་བརྩེགས་ཀྱིས་བསྒྱུར་
ཅིང་ཞུས་ཏེ་གཏན་ལ་ཕབ་པའོ། །རྫོགས་སོ། ། སྤྱི ། །
༄༅། །རིག་པའི་གནད་དོན་ལྟ་བ་ཞེས་བྱ་བ་བཞུགས་སོ། །མན་ངག་བརྒྱ་བཅུ་བཞིའི་ནང་ཚན། ༈ བཅོམ་ལྡན་
འདས་རང་སྣང་ཡེ་ཤེས་རྫོགས་ལ་ཕྱག་འཚལ་ལོ། །འཇིག་རྟེན་རྣམས་ཀྱིས་བཅིངས་པའི་ཆོས་ལས་གྲོལ། །
གང་ལའང་ཆགས་པ་ཞེན་པ་རབ་གཅད་པའི། །སྙིང་པོ་ངེས་པའི་གསང་ཆེན་བཅུད་དུ་དྲིལ། །ཐོགས་མེད་
366

སངས་རྒྱས་ཀྱི་འདས་རྗེས་གསུམ་གྱི་རྒྱུད་སོགས།
ལམ་དུ་འཇུག་པའི་གནད་བསྡུས་པ། ། ཡང་དག་སྙིང་པོ་དཔལ་ལྡན་བླ་མའི་གསུང་། །ཆགས་བྲལ་དྲི་མ་
དག་པའི་ནམ་མཁའ་ལ། །སྣ་ཚོགས་མ་ཕྱེ་སོ་སོར་གསལ་བ་ཡི། །ཡེ་ཤེས་ལྔ་ལ་བརྟེན་པའི་སྣང་བ་ཉིད། །
གང་ཞིག་སྐལ་ལྡན་སྙིང་པོའི་དོན་རྙེད་པའི། །དབང་པོ་ལྔ་ཡི་ཞེན་པ་རང་ལོག་པའི། །ཞེན་པ་བཞི་བྲལ་ཚད་
དང་ལྡན་པའི་དབང་པོ་ཡིས། །རང་དག་སྣ་ཚོགས་སྣང་བའི་སྒོ་ཕྱེ་ལ། །ཆགས་དང་ཞེན་པ་མེད་པའི་གནད་
གཅུན་ལ། །འདི་ལྟར་ངེས་པའི་དོན་ལ་བལྟ་བར་བྱ། །འདི་ལྟར་ཉམས་སུ་ལེན་པའི་སྐལ་ལྡན་རང་བཞིན་
རྫོགས་པ་ཆེན་པོའི་དོན་ལ་ཐེ་ཚོམ་མེད་པས་ཐི་བྱ་ཚང་དུ་འཇུག་པ་དང་འདྲ་བའི་བློ་གྲོས་ཅན་རྣམས་ཀྱིས།
ཐོག་མར་ཐབས་སྣ་ཚོགས་ཀྱིས་བླ་མ་མཉེས་པར་བྱས་ལ། འཇིག་རྟེན་འཁྲུལ་པའི་བྱ་བ་ཐམས་ཅད་སྤངས་
ལ༑ ཡུལ་རྐྱེན་དང་བྲལ་བའི་དགོན་པར། བླ་མའི་མན་ངག་རྩོལ་བས་འདི་ཉིད་ལ་ཡང་ནས་ཡང་དུ་ནན་
ཏན་དུ་བསྒྲུབ་པར་བྱའོ། །དེ་ལྟ་བུ་ལ་ནི་རང་བཞིན་དག་པའི་སྣང་བ་སྣ་ཚོགས་པར་རང་སྣང་ངེས་པ་ཡིན་
ཏེ༔ དེའི་དུས་ན་འདི་དག་སྐྱེས་བུ་ཆེན་པོ་དེས་ངོ་ཤེས་པར་རབ་ཏུ་གལ་ཆེའོ། །ཡེ་ཤེས་ཕྱོགས་དག་གི་སྣང་
བ་ན། སྔོན་དུ་སྒྲོན་མ་ཨར་ལ་གཏད་པའི་སྟོབས་ཀྱིས་འོད་སྣ་ཚོགས་པའི་སྣང་བ་ནི། དཀར་པོ་དང༌།
དམར་པོ་དང༌། སེར་པོ་དང་། ལྗང་གུ་དང་། མཐིང་ག་དག་གི་སྣང་བ་དང་། དེ་ལྟར་ཡང་ཁ་དོག་མི་འདྲ་བ་
ཉི་ཤུ་རྩ་ལྔ་དག་ཏུ་ཡང་སྣང་བར་བྱེད་དོ། །དབྱིབས་ནི་བདུད་རྩིའི་རྣམ་པ་དང་། མཆོད་རྟེན་དང་། པདྨ་དང་།
མིག་མངས་དང་། མིག་ཚགས་དང་། ཟ་འོག་གུར་ཁྱིམ་དང་། རྒྱ་དང་། ཁྲ་བོའི་རྣམ་པ་དང་། དྲ་བ་དང་། དྲྭ་
བ་ཕྱེད་པའི་དབྱིབས་ལྟ་བུའོ། །སྣང་ལུགས་ནི་གྱེན་འགྲེང་དང༌། ཐུར་ཚུགས་དང༌། དུམ་བུ་དང༌། གྲུ་ཆད་
དང༌། རྩིབས་ཤར་དང་། མུ་ཁྱུད་ཀྱི་རང་བཞིན་དུའོ། །ཐིག་ལེའི་སྣང་བ་ནི། ཕྲ་བའི་ཐིག་ལེ་ཡུངས་འབྲུ་ལ་
བཅུར་གཤགས་པའི་ཆ་ཙམ་དང༌། ཟླུམ་པ་དང༌། རབ་ཏུ་ཟླུམ་པ་དང༌། འཁྲིལ་བ་དང་། རབ་ཏུ་འཁྲིལ་བ་
དང༌། མུ་ཁྱུད་དང༌། མུ་ཁྱུད་ཀྱི་ར་བའི་དབྱིབས་སུ་སྣང་བའོ། །གྲངས་ནི་ཉིས་སྦྲེལ་དང་། གསུམ་སྦྲེལ་དང་།
བརྒྱ་སྟོང་དང་། བགྲང་དུ་མི་ལངས་པ་དག་ཏུའོ། །སྣང་ལུགས་ནི། ཁྲིགས་ཆགས་སུ་སྣང་བའོ། །ཁ་འཐོར་
དུ་སྣང་བ་དང༌། ཕན་ཚུན་དུ་སྣང་བ་དང་། ཡན་ལག་ཏུ་སྣང་བ་དང་། རེ་རེའི་དབུས་སུ་ཐིག་ལེ་ལྔ་ལྔ་ཆུད་
པར་སྣང་བའོ། །སྐུ་སྣ་ཚོགས་པའི་སྣང་བ་ནི། རེ་རེ་རྐྱང་པ་དང་། ཡབ་ཡུམ་གྱི་ཆ་དང༌། ལྔ་ལྔས་ཁྱབ་པ་
དང༌། ཆུང་བ་དང༌། རགས་པ་དང༌། ཤིན་ཏུ་ཆུང་བ་དང་། ཤིན་ཏུ་རགས་པའོ། །ཞི་བའི་སྐུ་དང་ཁྲོ་བོའི་སྐུ་
སྣ་ཚོགས་སོ། །སྣང་བ་དེ་བསྡུས་ན་དག་པའི་སྣང་བ་དང་། མ་དག་པའི་སྣང་བ་ཡིན་ཏེ། དག་པའི་གནས་
367

བི་མ་སྙིང་ཐིག
ལུགས་མཐོང་བའི་ཚེ། དངོས་པོའི་འདུག་ཚུལ་གྱིས་རྟོག་པ་ཐམས་ཅད་རང་ཆོད་ནས། འབྲས་བུ་གཉིས་
མེད་དུ་མཐོང་བ་ཡིན་ལ། མ་དག་པའི་སྣང་བ་མཐོང་བས་ཕྱིན་ཅི་ལོག་དང་། མ་ལོག་པའི་མཚན་ཉིད་
ཐམས་ཅད་རང་ཤེས་ནས། རང་གཞན་གྱི་གྲུབ་པའི་མཐའ་ཐམས་ཅད་ཇི་ལྟ་བ་བཞིན་དུ། མ་འཁྲུལ་པར་
རྟོགས་ཤིང་ཁོང་དུ་ཆུད་པའོ། །དེ་ལྟར་སྣང་བ་གཉིས་ལ་མཁས་པས་ཆོས་ཐམས་ཅད་ཚིག་དང་ཡི་གེ་ལ་
མཁས་པ་ཡིན་ནོ། །དེ་ལྟར་ན་རང་གཞན་ཐམས་ཅད་ལ་མཁས་པས་གྲུབ་མཐའ་འཛིན་པའི་དཔའ་བོ་ཞེས་
བྱ་བར་འགྱུར་རོ། །རིག་པའི་གནད་དོན་ལྟ་བ་ཞེས་བྱ་བ་སློབ་དཔོན་བྲམ་ཟེ་འཇམ་དཔལ་བཤེས་གཉེན་
གྱིས་མཛད་པ། རྒྱ་གར་གྱི་མཁས་པ་བི་མ་ལའི་ཞལ་སྔ་ནས། བོད་ཀྱི་ལོ་ཙཱ་བ་དགེ་སློང་སྐ་བ་དཔལ་
བརྩེགས་ཀྱིས་བསྒྱུར་ཅིང་ཞུས་ཏེ་གཏན་ལ་ཕབ་པའོ། ། སྤྱི །། །།
༄༅། །ཐོད་རྒལ་གྱི་བོགས་འདོན་ཨར་གཏད་ཀྱི་གདམས་པ་སྙིང་གི་ཡང་ཞུན་ཞེས་བྱ་བ་བཞུགས། མན་ངག་བརྒྱ་བཅུ་
བཞི་པའི་དགོངས་འགྲེལ་གྱི་ནང་ཚན། ༈ དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །ཐོད་རྒལ་གྱི་བོགས་
འདོན། རྒྱ་མཚོ་ཨར་གཏད་ཀྱི་མུན་ཁྲིད་ཀྱི་མན་ངག་ལ་གསུམ་སྟེ། སྔོན་དུ་འགྲོ་བ་དང༌། དངོས་གཞི་
ཉམས་སུ་བླང་བ་དང་རྗེས་ཉམས་དང་རྟགས་ཀྱི་རིམ་པའོ། །དང་པོ་སྔོན་དུ་འགྲོ་བ་ནི། བྱམས་པ་དང་སྙིང་
རྗེ་བྱང་ཆུབ་ཀྱི་སེམས་བསྒོམ། མཎྜལ་འབུལ། བླ་མ་ལ་གསོལ་བ་དྲག་པོ་གདབ་བོ། །གཉིས་པ་དངོས་གཞི་ནི།
གནས་ཁང་མུན་པ་ནག་པོར། སྟན་བདེ་བ་ལ་སྤྲུལ་པའི་སྐུའི་བཞུགས་སྟངས་བྱ་སྟེ། རྒྱ་མཚོ་ཨར་ལ་གཏད་
པ་དང༌། དྭངས་སུ་གཞུག་པ་གཉིས་སོ། །ཨར་ལ་གཏད་པ་ནི། གྲུ་མོ་པུས་མོའི་སྟེང་དུ་བཞག་ལ། ལག་པ་
གཡས་ གཡོན་ གཉིས་ ཀྱི་མཐེབ་མཛུབ་ གསུམ་ ལ། ཨོ་ དཀར་པོ། ཨཱདམར་པོ། ཧཱུྃ་མཐིང་ ནག་ གསུམ་
བསྒོམས་ལ། མིག་གི་འབྲས་བུ་གཉིས་ཚིར་མནན་པས། དང་པོ་ཡེ་ཤེས་ཀྱི་རང་མདངས་འོད་དང་ཐིག་ལེ་
ཙེམ་ཙེམ་པ་བྱུང་བ་དང་། ལག་པ་གཉིས་ཕྱིར་བཏང་ལ་མིག་འབྲས་གཉིས་མ་འགུལ་བར་བལྟས་པས།
གོང་གི་རིགས་ལྔ་ཞི་ཁྲོ་ཡེ་ཤེས་ལྔའི་རང་མདངས་སྣང་ཡུལ་གསལ་ལ། གཟུང་ཡུལ་དུ་མ་གྲུབ་པའི་ཟག་
མེད་ཀྱི་ཐིག་ལེ། བསམ་གྱི་མི་ཁྱབ་བརྗོད་ཀྱིས་མི་ལང་བ་མངོན་སུམ་དུ་གསལ་ལོ། །གསལ་ནས་འདུག་
ཀྱང་ཆོས་སྐུའི་ངང༌། །སྟོང་ནས་འདུག་ཀྱང་ཆོས་སྐུའི་ངང༌། །སྟོང་གསལ་གཉིས་མེད་ཆོས་སྐུའི་ངང༌། །ཆོས་
སྐུའི་ངང་ལས་འདའ་མི་སྲིད། །རྣམ་པར་རྟོག་མེད་ལྷུན་གྱིས་གྲུབ། །ཡང་དག་བདག་མེད་དེ་བཞིན་ཉིད། །
ཡང་དག་དོན་ལ་གཉིས་མེད་གཅིག་མ་གྲུབ། །སྐུ་དང་ཡེ་ཤེས་ཀྱི་འདུག་ཚུལ་དེ། ངོ་བོ་ཀ་དག་བརྗོད་པའི་
368

སངས་རྒྱས་ཀྱི་འདས་རྗེས་གསུམ་གྱི་རྒྱུད་སོགས།
ཚིག་དང་བྲལ། །རང་བཞིན་ལྷུན་གྲུབ་རྒྱ་ཆད་ཕྱོགས་ལྷུང་མེད། །རིག་པ་ཡེ་ཤེས་ཀྱི་ངོ་བོ་ནི། ཕྱོགས་རིས་
མེད་པའི་རིག་གདངས་ཕྱི་རུ་རང་གསལ། འགྱུ་བ་དངོས་མེད་ཀྱི་དྭངས་ཆ་ལ་ལྟོས་དང༌། ཡེ་ཤེས་ལྔའི་
གསལ་ཆ་ལ་ལྟོས་དང་། རྒྱང་ཞགས་ཆུའི་སྒྲོན་མ། ཐིག་ལེ་སྟོང་པའི་སྒྲོན་མ། དཔེར་ན་རྨ་བྱའི་མདོངས་
བཞིན། ཡེ་ཤེས་ཟང་ཐལ་ཆེན་པོར་འཆར་རོ། །ཡུལ་གང་ལ་འཆར་བ་ལ་གསུམ་སྟེ། དབང་པོ་འཁྲུལ་སྣང་
གི་ཡུལ་དང་། སྒྲོན་མ་ཡེ་ཤེས་རང་མདངས་ཀྱི་ཡུལ་དང་། ཡང་དག་ཆོས་ཉིད་ཀ་དག་གི་ཡུལ་ལོ། །དང་པོ་
འཁྲུལ་སྣང་གི་ཡུལ་ནི། མིག་གི་ཡུལ་དུ་གཟུགས་སྣ་ཚོགས་རང་གི་མར་མཐོང་བ་ལ་བྱ་སྟེ། སྡུག་མི་སྡུག་
ལེགས་མི་ལེགས། ཕྱི་འདོད་ཡོན་ལ་སྤྱོད་པས་ན་ཡུལ་ལོ། །གཉིས་པ་ སྒྲོན་མ་རང་མདངས་ཀྱི་ཡུལ་ནི།
འོད་དང་ཐིག་ལེ་དང་སྐུ་དང་ཡེ་ཤེས་ཀྱི་ཚོགས་ཁྲ་ཆེམས་ཀྱིས་སྟོང་གསལ་དུ་གསལ་ལོ། །གསུམ་པ་གསང་
བ་ཆོས་དབྱིངས་ཀ་དག་གི་ཡུལ་ནི། ཆོས་ཉིད་ཐམས་ཅད་འདུས་མ་བྱས་པ། བདག་མེད་པ། སྟོང་པ་རང་
བཞིན་གྱི་འོད་གསལ་བ། བརྗོད་བྱའི་ལས་འདས་པ། སྒྲ་དང་ཚད་མ་གཏན་ཚིགས་གང་གིས་ཀྱང་གཏན་ལ་
མི་ཕེབས་པ། མདོར་ན་རིག་པ་ཀ་དག་གི་ཡེ་ཤེས་ཉིད་ཡིན་ཏེ། སྐུ་དང་ཡེ་ཤེས་ལ་སོགས་པའི་འབྱུང་
གནས་ཆེན་པོ་ཡིན་ནོ། །ཐིག་ལེ་སྟོང་པའི་སྒྲོན་མ་དེ་ལ་བརྟེན་ནས། དོན་དམ་པར་གཉིས་སུ་མེད་པའི་དོན་
ནོ༑ ༑ངེས་པར་དེ་ལས་འབྱུང་བའོ། །དེའི་སྒོ་གང་ཞེ་ན་དབང་པོའི་ཡུལ་ལ་འཆར་བར་བྱེད་པ་ཡེ་ཤེས་ཀྱི་
རྩལ་འཆར། ཐོག་མ་འོད་ཀྱི་ཐིག་ལེ་ནི་ཀུན་ནས་ཟླུམ་པོ་ཁ་དོག་ནི་ལྔ་སྟེ། འོད་ལྔའི་མཚན་ཉིད་དུ་གསལ་
བ༑ འོད་ལྔ་ཡེ་ཤེས་ལྔའི་ངོ་བོར་སྣང་བ། ཉམས་དང་དྲོད་རྟགས་འདོད་པ་མེད་པར་ཤར་བ་ནི། དཔེར་ན་
ནོར་བུ་རིན་པོ་ཆེ་དང་འདྲ་བར་ཡོན་ཏན་བཙལ་མི་དགོས་པར། རྣམ་པར་རྟོག་མེད་ལྷུན་གྱིས་གྲུབ་པའོ། །
སྐྱོན་སྤང་མི་དགོས་པར་རང་རྟགས་སྒྲོན་མའི་ཉམས་དེས་ཉོན་མོངས་པ་སྤང་མི་དགོས་པ་རང་དག་སྟེ།
གཉིས་མེད་གཉིས་སུ་མེད་པར་སྟོན། ངོ་བོ་ཀ་དག་ལ་ལོངས་སྤྱོད་པའི་གནད་ཡིན་པས། ཉམས་རྟོགས་
ཡོན་ཏན་འདོད་པ་མེད་ཀྱང་འབྱུང་བ་ནི། ནམ་མཁའི་ཆོ་འཕྲུལ་ལྟ་བུར། བཀག་པས་མི་ཁེགས་པར་རང་
འབྱུང་ངོ༌། །དེ་ངོ་མུན་ནག་ཏུ་སྤྱད་པས་གསལ་སྣང་ལོངས་སྐུའི་ཞིང་ཁམས་སུ་རྒྱས། དེ་ལྟར་ཉིན་མཚན་
མེད་པར་ཉམས་སུ་བླངས་པས། སྐུ་རྣམ་པ་གསུམ་རང་རྫོགས་སུ་སྣང་བ། ཡེ་ཤེས་ལྔ་རང་དག་ཏུ་གསལ།
ངོ་བོ་རང་བཞིན་ཐུགས་རྗེ་གསུམ་དབྱེར་མི་ཕྱེད་པར་ཚེ་འདི་ཉིད་ལ་སངས་རྒྱ། དེ་ཡང་ཐད་ཀ་དྲང་པོར་ལྟ་
ཞིང༌། མཐེབ་མཛུབ་ གཉིས་པོས་ སྒྲོན་མེའི་སྟེང་འོག་ གཉིས། གཡས་ གཡོན་ གཉིས། ཡང་ན་སྟེང་ནས་
369

བི་མ་སྙིང་ཐིག
གཏེམས་ནས། རྗེས་ལ་མ་ཡེངས་པར་བལྟས་པས། རྣལ་འབྱོར་བདག་གཞན་རིག་པའི་ཡེ་ཤེས། དེ་ཉིད་
ཉམས་སུ་མྱོང་བས། དཔག་པར་དཀའ་བ་དོན་སྐུ་དང་ཡེ་ཤེས་ཀྱི་དགོངས་པ། རབ་ཏུ་འདི་ཉིད་ལ་འགྲུབ་
པར་ཐེ་ཚོམ་མེད་དོ། །ཐུན་བཞིའམ་དྲུག་ཏུ་ཉམས་སུ་བླང་ངོ༌། །དེ་ནི་རྒྱ་མཚོ་ཨར་ལ་གཏད་པའི་ལག་ལེན་
ནོ༑ ༑རྒྱ་མཚོ་ལ་གསུམ་སྟེ། བརྡར་བཏགས་སྒོའི་རྒྱ་མཚོ་དང་། མཚོན་པ་དཔེའི་རྒྱ་མཚོ་དང༌། ཆོས་ཉིད་
དོན་གྱི་རྒྱ་མཚོ་རྒྱས་པར་བཤད་པའོ། །གཉིས་པ་རྒྱ་མཚོ་དྭངས་སུ་བཞུགས་པ་ནི། སྟན་བདེ་བ་ལ་རྡོ་རྗེ་སྐྱིལ་
ཀྲུང་བསམ་གཏན་གྱི་ཆོས་བདུན་བྱ། སྐེད་པ་དྲང་བས་རྩ་དྲང༌། རྩ་དྲང་བས་རླུང་དྲང་། རླུང་དྲང་བས་ཐིག་
ལེ་དྲང་། ཐིག་ལེ་དྲང་བས་ཡེ་ཤེས་ཟང་ཐལ་དུ་འཆར་རོ། །མིག་གི་ལྟ་སྟངས་གསུམ་གང་མོས་ལ་གཏད་
པས། སྣང་བ་ལོངས་སྐུའི་ཞིང་ཁམས་སུ་རྒྱས་པར་འཆར་རོ། ། ཡེ་ཤེས་ཀྱི་ཆོས་ལྔ་ནི། སྐུ་ལས་འདས་པའི་
ཡེ་ཤེས། སེམས་ལས་འདས་པའི་སངས་རྒྱས། ཀུན་གཞི་ལས་འདས་པའི་ཆོས་སྐུ། ཡིད་ལས་འདས་པའི་
ཤེས་རབ། འབྱུང་བ་ལས་འདས་པའི་རང་མདངས། ཚིག་ལས་འདས་པའི་རང་སྣང་ངོ༌། །ཞི་གནས་མི་རྟག་
དངོས་པོ་མཁའ་དང་འདྲ། །ལྷག་མཐོང་མ་རྨོངས་མཁའ་ལ་གཟའ་སྐར་བཀྲ། །འོད་གསལ་མི་རྟོག་མཁའ་
ལ་ཉི་ལྟར་གསལ། །ཟུང་འཇུག་གཉིས་མེད་ཉི་མའི་འོད་ཀྱི་ཚུལ། །རང་རིག་ཡེ་ཤེས་ཟང་ཐལ་ཤར་བ་དེ།
ནམ་མཁའི་ཁམས་སུ་ཕྱིན་ཀྱང་གཡང་ས་ཟ་བ་དང་། ལྟུང་བའི་སྡུག་བསྔལ་རིག་པ་ང་ལ་མེད། རི་རབ་ཀྱི་
རྩེ་ལ་ཕྱིན་ཀྱང་ཉམ་ང་བ་དང་བག་ཚ་བ་མེད། རྒྱུ་མཚོའི་གཏིང་དུ་ཕྱིན་ཀྱང་གཤེར་བ་དང་སུབས་པ་མེད།
མེ་དཔུང་གི་ནང་དུ་ཕྱིན་ཀྱང་ཚ་བ་དང་ཚིག་པ་མེད་པ། རིག་པ་ལྷུན་གྲུབ་མངོན་སུམ་སྐྱེ་ཤིའི་སྐྱོན་གྱིས་མ་
གོས་པ། འཁོར་བའི་ལས་དགེ་སྡིག་གིས་མ་གོས་པ་སྟེ། སྐྱོན་མེད་རང་གྲོལ་ཆེན་པོར་རང་ཤར་བས།
ཕྱོགས་རིས་གཟའ་གཏད་མེད་པའི་ལྟ་བ་ཞེས་བྱའོ། །ངོ་བོ་ཆོས་སྐུ་རྣམ་དག་སྤྲོས་བྲལ་ངང་གིས་སྟོང་། །
རང་བཞིན་ལོངས་སྐུ་མཚན་དང་དཔེ་བྱད་སྐུ་རུ་གསལ། །སྤྲུལ་སྐུ་སྣ་ཚོགས་འགྲོ་བ་ཐུགས་རྗེས་འདུལ། །
སྟོང་ཉིད་མདངས་ཅན་ཡེ་ཤེས་ཁ་དོག་ནི། །མཐིང་ག་དཀར་སེར་དམར་ལྗང་ལྔ་རུ་གསལ། །ཆོས་དབྱིངས་
ཡེ་ཤེས་ནམ་མཁའི་ངོ་བོ་ཉིད། །མེ་ལོང་ཡེ་ཤེས་མི་སྐྱེ་མི་འགགས་གསལ། །མཉམ་ཉིད་ཡེ་ཤེས་དབྱེར་མེད་
ཐམས་ཅད་མཁྱེན། །སོ་སོར་ཀུན་རྟོགས་མི་ཕྱེད་སོ་སོར་གསལ། །བྱ་བ་གྲུབ་པས་འབྲས་བུ་མངོན་དུ་གྱུར། །
སྐུ་ལྔ་ལྡན་པས་དགོངས་སྤྱོད་མཁའ་ལ་འགྲོ། །མཚན་མ་སྤྲོས་བྲལ་ཐ་སྙད་ཚིག་གི་སྟོང་། །ཉིན་ནུབ་མི་འོང་
ཉིན་མཚན་གཉིས་སུ་མེད། །འཁོར་འདས་གཉིས་འཛིན་བསམ་པ་སྐྱེ་མི་སྲིད། །ཁྲེགས་ཆོད་ལྟ་བའི་རྩི་ཡིས་
370

སངས་རྒྱས་ཀྱི་འདས་རྗེས་གསུམ་གྱི་རྒྱུད་སོགས།
ཟིན་པ་གཅེས། །སངས་རྒྱས་བསྟན་པ་འཇིག་རྟེན་སྒྲོན་མེའི་མཆོག །མི་གཡོ་རྒྱ་མཚོ་དྭངས་སུ་འཇུག་པའི་
ཁྲིད། །ཉིན་མཚན་གཉིས་ན་རྟགས་འཆར་ཐེ་ཚོམ་མེད། །རིག་པ་སྔོན་དུ་མ་སྦྱངས་ན། །བར་དོ་ཡེ་ཤེས་
བདུད་དུ་ལྡང་། །རིག་པ་སྒྱུ་ལུས་སེམས་འཛིན་གྱིས། །རང་ལ་རང་གི་ལུས་ངན་ལེན། །དགོངས་སྤྱོད་མངོན་
དུ་གྱུར་པ་ན། །སྒྱུ་ལུས་འོད་གསལ་ལོངས་སྐུར་ལྟ། །རིག་པའི་དོན་ནི་དེ་བཞིན་ཉིད། །རྟག་པར་ནམ་
མཁའི་མཐའ་ལ་ལྟ། །ཆོས་ཉིད་མཁའ་ལ་ཉི་ཤར་འདྲ། །དགོངས་པ་ཆུ་བོ་གངྒཱའི་རྒྱུན། །ལུས་མེད་ལུས་ཏེ་
ལུས་ཀྱི་མཆོག །ལུས་ཀྱི་མཐའ་ནི་ཆོས་སྐུར་རྟོགས། །སེམས་མེད་སེམས་སྤངས་སེམས་ཀྱི་མཆོག །རིག་པ་
རང་གསལ་ཐམས་ཅད་མཁྱེན། །ངག་མེད་སྨྲ་བརྗོད་ཡུལ་ལས་གྲོལ། །བརྗོད་མེད་སྟོང་པ་ཆོས་ཀྱི་སྒྲ། །
གདུལ་ བྱ་རྣམ་དག་ཆོས་དབྱིངས་ཞིང་ཁམས་ན། །ཐམས་ཅད་མཁྱེན་པའི་ཚུལ་གནས་པས། །མ་རིག་
སེམས་ཅན་གདུལ་དཀའ་འདུལ། །ཐུགས་རྗེའི་ལྕགས་ཀྱུས་འགྲོ་བ་འདུལ། །འཁོར་བའི་སེམས་ཅན་ཆོས་
སྐུར་གྲོལ། །ཡིད་བཞིན་རིན་ཆེན་ རང་སར་བསྐྱལ། །ཅེས་གསུངས་སོ། །ཡང་ཞུན་ལས། ཨེ་མ་རྒྱ་མཚོ་
ཨར་གཏད་དྭངས་སུ་གཞུག་པའི་གནད། །གསང་བའི་གསང་མཆོག་བླ་ན་མེད་པ་ལས། །ཕྱི་ནང་གསང་བ་
གསུམ་གྱི་བཅུད་སྐུ་འོད། །གཉིས་མེད་རང་གི་ངེས་པར་ཚད་ཕེབས་པའི། །རིན་ཆེན་དག་པ་ཡི་གེ་འདི་
ལོངས་ཤིག །ཆོས་རྣམས་ཀུན་གྱི་ཚད་རྟགས་བསྟན་པ་ཡི། །རྟགས་ཀྱི་སྒྲོན་མ་རང་སྣང་འོད་པོ་ཆེ། །ཀུན་ལ་
ཡོད་དེ་རང་གསལ་ཐབས་ཀྱི་མཆོག །འདི་ཉིད་ལ་འཇུག་སྐྱེས་བུ་སྐལ་བ་ཅན། །ཚད་ལྡན་རྟགས་ཀྱི་ཡི་གེ་
འདི་ཉིད་ལ། །རབ་ཏུ་གཏེམས་ཤིང་ཉམས་སུ་བླངས་པ་ཡིས། །དཔེ་མེད་ཟླ་དང་བྲལ་བའི་སྣང་བ་འཆར། །
དུ་མ་བརྟེན་པ་མེད་པའི་ནམ་མཁའ་ལ། །བྱ་བྱེད་རང་བཞག་མེད་པའི་སྒྲོན་མ་ཉིད། །སུས་ཀྱང་བྱས་ཤིང་
བཅས་བཅོས་མི་རྙེད་པས། །སྒྲིབ་བྲལ་ལྟ་བྱེད་མ་འགགས་རྒྱ་མཚོ་ལས། །འཆར་བྱེད་མ་འགགས་ཁ་དོག་
ཡོངས་རྫོགས་པའི། །རིག་པ་ཉིད་ཡིན་སྐུ་རྣམས་རང་བཞུགས་ཏེ། །རང་སྣང་གསལ་དྭངས་བཅས་པའི་རིག་
པ་ཉིད། །ཐིག་ལེ་སྟོང་པའི་འོད་ཀྱིས་ཡིད་ཆེས་ཕྱིར། །གོང་བཞིན་འདི་ཉིད་སྐྱེས་བུས་གཏེམས་ཏེ་ཉམས་
བླངས་ན། །རབ་ཏུ་བརྩོན་ལྡན་སྐྱོང་ངལ་མེད་པ་ཡིས། །དོན་ཆེན་སྒྲུབ་པས་འབྲས་བུ་མངོན་དུ་འབྱིན། །
རབ་ཏུ་གསང་བའི་ཐབས་ནི་སུས་ཤེས་པ། །སངས་རྒྱས་རྣམས་ཀྱི་དགོངས་པ་དེ་ལ་ཡོད། །རིགས་དྲུག་
འཁོར་བའི་མངལ་གྱི་གྲོང་ཁྱེར་འདི། །རྒྱུན་ཆད་ཡང་དག་ངེས་པའི་ས་ཐོབ་སྟེ། །ཐུགས་རྗེས་འགྲོ་བ་གཞན་
རྣམས་འདྲེན་པ་ཡི། །ལྗགས་ཀྱི་དབང་པོ་ཉིད་ལས་རང་བྱུང་གི །ཡི་གེ་དྲུག་གི་སྒྲ་ནི་རབ་འཕྲོས་ནས། །འགྲོ་
37༔

བི་མ་སྙིང་ཐིག
བ་དྲུག་གི་ཁ་ལོ་གྱེན་ལ་བསྒྱུར། །རང་སྣང་གོམས་པའི་ཤུགས་ལས་དེ་དག་གོ །དེ་ལྟར་རང་བྱུང་ཡེ་ཤེས་
སྒྲོན་མ་འོད་འབར་ཏེ། །ཐབས་འདི་རབ་ཏུ་གནས་ཏེ་སྤྱད་པར་བྱ། །སྔོན་དུ་རང་གི་བླ་མ་མཉེས་པ་ཡིས། །
ལུས་ངག་ཡིད་ཀྱིས་ཇི་ལྟར་འཐད་རྣམས་ཀྱིས། །བླ་མ་རྡོ་རྗེ་འཛིན་པ་མཉེས་པར་བྱ། །དེ་ནས་རང་གི་ཡུལ་
རྐྱེན་གྱིས། །གནོད་པ་བྲལ་བའི་དགོན་པར་ནི། །རང་གི་བླ་མ་ལས་བྱུང་བའི། །ཐབས་ནི་ངེས་པར་བརྟེན་
པའི་གནད། །འདི་ལྟ་བུ་ཡང་བརྩམ་པར་བྱ། །ལུས་ཀྱི་གནད་དུ་འདུག་པ་ལ། །འགྲོ་དང་སྤྱོད་པར་མི་བྱའོ། །
ངག་གི་རང་བཞིན་བརྗོད་པ་ཡང་། །གལ་ཏེ་ལུས་ཀྱི་འབྱུང་བ་ཉིད། །རྟེན་འབྲེལ་དུས་བཞི་མཉམ་སྦྱོར་
གྱིས། །འཁྲུགས་པར་གྱུར་ན་རྩ་ གནས་ ཀྱི། །ཇི་ལྟར་ རྩ་གནས་ཡི་གེ་སྒྲོག་པ་ལ་སོགས་ན་ཡོད། ཕན་
པའི་ཡི་གེ་ཉིད། །དྲག་ཞན་བྱེ་བྲག་བརྗོད་པར་བྱ། །སྐབས་སུ་གསང་མཆོག་ལས་བྱུང་བའི། །རྟེན་འབྲེལ་
འདི་ཡི་འཁོར་ལོ་བསྐོར། །ཡིད་ནི་འཕྲོ་འདུའི་སྦྱོར་བ་སྤངས། །སྒྲོན་མ་ཉིད་དང་བསྲེ་བ་ཡང་། །རྣམ་པར་
དག་པའི་ནམ་མཁའ་ལ། །ཕྲ་དང་རགས་པའི་སྒྲིབ་པ་གཉིས། །རྣམ་པར་སྤངས་པའི་ཕྱོགས་སུ་གཏད། །
མཚན་མོ་རང་གི་གནས་ཁང་དུ། །བདེ་བའི་སྟན་གྱི་དཀྱིལ་འདུག་ལ། །གཉིད་སྤངས་རྒྱ་མཚོའི་འགྲམ་
གཉིས་སྟེམས། །འདི་ལ་རྟག་ཏུ་འདྲིས་པར་བྱ། །འདི་འདྲའི་སྣང་བའི་འཕེལ་དག་ནི། །ཡིད་བཞིན་གྱི་ནི་
ནོར་བུ་ལྟར། །ཟད་མེད་འཕེལ་བ་རྣམ་པར་སྦྱོང་། ། ཡེ་ཤེས་ཉིད་ཀྱི་བདག་ཉིད་ཀྱིས། །རྣལ་འབྱོར་ཉིན་དང་
མཚན་མོ་དབྱེ། །ཉིན་དུས་མཚན་ཉིད་འཛིན་པ་ལྔ། །མེ་ལོང་ཡེ་ཤེས་དཀར་གསལ་རྫོགས། །ཆོས་ ཀྱི་
དབྱིངས་ནི་མཐིང་གས་ཁྱབ། །མཉམ་པ་ཉིད་ནི་ཡོན་ཏན་སེར། །སོ་སོར་རྟོགས་པ་ཆགས་ཞེན་དམར། །བྱ་
བ་གྲུབ་པ་ལྗང་གུར་མཛེས། །ཡང་ན་མེ་ལོང་བན་བུན་ཡིན། །ཆོས་ཀྱི་དབྱིངས་ནི་སང་མ་སེང་། །མཉམ་པ་
ཉིད་ནི་ལང་ལོང་བ། །སོ་སོར་རྟོགས་པ་སྣ་ཚོགས་ཡིན། །ཡང་ན་མེ་ལོང་གྱེན་འགྲེང་དང་། །ཆོས་དབྱིངས་
དེ་བཞིན་རྩིབས་ལ་ཤར། །མཉམ་པ་ཉིད་ནི་དུམ་བུ་ལ། །སོ་སོར་རྟོགས་པ་མིག་མངས་རིས། །བྱ་གྲུབ་ཟ་
འོག་གུར་དང་མཚུངས། །ཡང་ན་མེ་ལོང་གཡས་ཀྱི་ཕྱོགས། །དེ་བཞིན་ཆོས་དབྱིངས་དབུས་སུའོ། །མཉམ་པ་
ཉིད་ནི་གཡོན་ཕྱོགས་སུ། ། སོ་སོར་རྟོགས་པ་འོག་ཏུ་སྟེ། །བྱ་བ་གྲུབ་པ་སྟེང་ཕྱོགས་སུ། །དེ་ལྟར་བཞི་ཡི་དབྱེ་
བ་ཡིས། །རྣལ་འབྱོར་པ་ཡི་ཉིན་དུས་ཀྱི། །སྣང་བ་རང་འཕེལ་རྫོགས་པའོ། །ཡང་ན་གཞི་གནས་ཡེ་ཤེས་
གསུམ། །ངོ་བོ་ཀ་དག་ཡེ་ཤེས་དང༌། །རང་བཞིན་ལྷུན་གྲུབ་ཡེ་ཤེས་ལ། །ཐུགས་རྗེའི་ཡེ་ཤེས་ཀུན་ལ་ཁྱབ། །
ངོ་བོའི་ཡེ་ཤེས་དབུས་ཀྱི་ཆ། ། ཨ་ཝ་དྷུ་ཏི་ཞེས་བྱ་བ། ། ཁྱད་པར་ཡེ་ཤེས་གནས་ཡིན་ནོ། །ཕྱི་སྒོ་ཚངས་པའི་
372

སངས་རྒྱས་ཀྱི་འདས་རྗེས་གསུམ་གྱི་རྒྱུད་སོགས།
བུ་ག་ལ། །རིག་པ་རྟོག་མེད་སྐུ་དང་བཅས། །གསང་བ་མཆོག་ལས་བྱུང་བ་ཡི། །རྩ་རྣམས་སྟེམས་པའི་སྦྱོར་
བ་བྱ། །ཡང་ན་རྒྱ་མཚོའི་འགྲམ་གཉིས་སྟེམས། །འདི་ལྟར་འབྲལ་བ་མེད་པ་ནི། །རྣལ་འབྱོར་པ་ཡིས་བྱས་
པ་ན། །མཚན་མའི་ཡེ་ཤེས་མངོན་དུ་འབྱིན། །ཡང་ན་ཡེ་ཤེས་ཁྱད་པར་ལས། །ངོ་བོའི་ཡེ་ཤེས་ཀུན་ནས་
ཟླུམ། །ལྔ་ཡི་ཆ་ནི་འབྱེད་མེད་རྫོགས། །ལྷུན་གྲུབ་ཉིད་ནི་གྲུ་བཞི་ལས། །འཆར་བྱེད་བརྒྱད་དང་བཅས་པ་ནི། །
ཡང་ན་རིན་པོ་ཆེ་དང་མཚུངས། །ཐུགས་རྗེའི་ཡེ་ཤེས་རྩིབས་བརྒྱད་འབར། །ཡང་ནི་ངོ་བོའི་ཡེ་ཤེས་ལ། །
འབྱེད་པ་མེད་པའི་འོད་ལ་ནི། །བྲེང་གསལ་རྫོགས་པའི་ཚལ་དུའོ། །ལྷུན་གྲུབ་ལ་ནི་ཁ་དོག་ལྔ། །སོ་སོའི་
མཚན་ཉིད་འཛིན་ཚུལ་ལོ། །ཐུགས་རྗེའི་འོད་ཟེར་དཔག་ཏུ་མེད། །འཕོ་དང་མཆེད་པའི་རང་བཞིན་ཅན། །
ཁྱད་པར་ཁ་དོག་ཉི་ཤུ་ལྔ། ། མ་འདྲེས་སོ་སོར་རྫོགས་པའོ། །ངོ་བོ་ཡེ་ཤེས་དག་པ་ལ། །ལྷུན་གྲུབ་ཀྱིས་ནི་སྣ་
ཚོགས་སྟོན། །ཐུགས་ རྗེ་ རང་ གཞན་དོན་གཉིས་བྱེད། ། ཡང་ན་ངོ་བོ་རྫོགས་པ་ལ། ། ལྷུན་གྲུབ་ཀྱིས་ནི་
མཆེད་པར་བྱེད། །ཐུགས་རྗེ་ཉིད་ཀྱིས་འཛིན་པའོ། །ཡང་ན་ངོ་བོ་ཁྱབ་ཅིང་གསལ། །ལྷུན་གྲུབ་སྣང་བ་སྟོན་
པར་བྱེད། །ཐུགས་རྗེ་ཐ་དད་ཀུན་ཏུ་བསྟན། །ངོ་བོ་ཉིད་ནི་འགྱུར་བ་མེད། །ལྷུན་གྲུབ་གྱུར་པའི་ཆ་ཉིད་དོ། །
ཐུགས་རྗེའི་ཡེ་ཤེས་ཕྱོགས་མེད་པའོ། །དེ་ལྟར་གཞན་ནས་ཡེ་ཤེས་ཀྱིས། །རྣལ་འབྱོར་གང་ཞིག་སྐལ་ཆེ་
བའི། །མཚན་མོའི་སྣང་བ་རྫོགས་པའོ། །དེ་ལྟར་རྒྱ་མཚོ་ཉི་མ་ཅན། །ཨར་ལ་གཏད་པར་སུས་ནུས་པ། །
སངས་རྒྱས་རྣམས་ཀྱི་བདེན་པ་ཉིད། །འདི་ཉིད་རང་ལ་སྣང་བར་འགྱུར་རོ། །ཐིག་ལེ་སྟོང་པའི་སྒྲོན་མ་ལས། །
རང་གི་ཆོས་ཉིད་འདི་དང་ཡོན་ཏན་ནི། །དེ་ལྟར་དཔག་ཏུ་མེད་པ་ལས། །དབྱིངས་ཀྱི་འཕེལ་དང་བཅས་
པའོ། །སྒྲོན་མས་རང་བྱུང་ཡེ་ཤེས་རྣམས། །གཅིག་ཏུ་མ་ལུས་སྟོན་པར་བྱེད། །ཐམས་ཅད་འདུས་ཕྱིར་ཐིག་
ལེ་སྟེ། ། སྟོང་པ་མཚན་མ་རང་དང་བྲལ། །འདི་དུས་རྣལ་འབྱོར་སྐལ་ལྡན་ཀུན། །སངས་རྒྱས་རྣམས་ཀྱི་ཞལ་
ཉིད་ཀྱང་། །མ་བསྒྲིབས་ཡོངས་སུ་གསལ་བར་མཐོང་། །དགོངས་པ་ཉག་གཅིག་གནད་དུ་ཕབ། །གཉིས་
མེད་ཡེ་ཤེས་རང་སྣང་མཐོང་། །འཁྲུལ་པའི་སྣང་བ་རང་ལོག་སྟེ། །མ་འཁྲུལ་ཡེ་ཤེས་སྣང་བ་ཉིད། །འདི་
ལྟར་ངེས་པར་རྫོགས་པའོ། །ཆོས་ཀྱི་སྐུ་དང་ཆོས་ཀྱི་དབྱིངས། །རང་བཞིན་གཅིག་པའི་ཚུལ་དུ་རྟོགས། །བྱ་
བཙལ་ཉིད་དང་བྱར་མེད་པ། །རང་བཞིན་རྫོགས་པ་ཆེན་པོ་ཡི། །ལྟ་བ་མཐར་ཕྱིན་འདི་ཉིད་ལ། །སྐལ་
ལྡན་དེ་ཡིས་དེ་ལྟར་རྟོགས། །ཐོད་རྒལ་གྱི་བོགས་འདོན། ཨར་གཏད་ཀྱི་གདམས་པ། སྙིང་གི་ཡང་ཞུན།
རྩི་ཞིང་པས་བཀོད་པའོ། །བླ་མ་ལ་བརྒྱུད་པ་བཞིའི་བཀའ་བབས་ཡོད་དོ།། །།
373

བི་མ་སྙིང་ཐིག་
༄༅། །སྨུག་ནག་ཁྲོས་མ་རག་གདོང་མའི་དུས་གནད་
ངེས་པ་བཞུགས་སོ། །
༈ རྒྱ་གར་སྐད་དུ༔ བྱསུ་ ཞུ་མུཉྩ༔ བོད་སྐད་དུ༔ སྨུག་ནག་ཁྲོས་མ་ཞེས་བྱ་བ༔ མངོན་
རྫོགས་ཡབ་ལ་ཕྱག་འཚལ་ལོ༔ སངས་རྒྱས་བསྟན་པ་བསྲུང་དོན་དུ༔ སྨུག་ནག་ཁྲོས་མ་རག་གདོང་མའི༔
ནག་མོ་ཁྲོས་མ་གསང་བའི་རྒྱུད༔ ལེའུ་བརྒྱ་དང་རྩ་བརྒྱད་ལས༔ ཤན་པ་གསོད་པར་བྱེད་པ་ཡི༔ ལས་
མཐའ་བསམ་གྱིས་མི་ཁྱབ་ཀྱང་༔ འདིར་ནི་གསང་ཆེན་དྲིལ་བ་ཡི༔ ངེས་པར་གནད་དུ་བསྡུས་པ་ལ༔ སྲོག་
ལ་ངེས་པར་བབ་པ་ཡི༔ མ་མོ་ངེས་པར་རྒྱུ་བ་ཡི༔ དུས་ལ་བརྟེན་ནས་ལས་ཀྱི་མཐའ༔ རྣམ་པ་གཉིས་སུ་
གསུངས་པ་ལ༔ མ་མོ་ཉིད་ཀྱི་རང་གཤེད་དང་༔ དགྲ་རྣམས་སྲོག་ལ་ཟ་བ་ཡི༔ སྦྱོར་བ་ངེས་པར་བསྟན་པ་ལ༔
འདིར་ནི་གཉིས་ཀྱིས་ངེས་པའི་གནད༔ འཁྲུལ་པ་མེད་པར་རྣལ་འབྱོར་ལས༔ ངེས་པར་འགྲུབ་པའི་སྔགས་
ཀྱི་གནད༔ ལས་ཀྱི་ཐུན་ཀ་བསྟན་པ་ནི༔ ངེས་པར་ལོ་གཅིག་ཟླ་བ་ཡང་༔ བཅུ་གཉིས་རིམ་པར་མ་ནོར་
བས༔ ངེས་པར་གཏན་ལ་ཕབ་བྱས་ཏེ༔ དགུན་དབྱར་སྟོན་དཔྱིད་ཟླ་བ་ལཿ གསུམ་གསུམ་ཁོ་ན་ངེས་བརྩིས་
པས༔ དགུན་ཟླ་དང་པོའི་ཉ་དང་སྟོང་༔ འབྲིང་པོ་བརྒྱད་དང་ཉི་ཤུ་གཉིས༔ ཐ་མ་བཅུ་གཅིག་ཉི་ཤུ་ལྔ༔
དཔྱིད་ཀྱི་དང་པོ་བཞི་དང་དགུ༔ འབྲིང་པོ་བཅུ་དང་ཉི་ཤུ་དགུ༔ ཐ་མ་ཚེས་གསུམ་ཉི་ཤུ་བརྒྱད༔ དབྱར་གྱི་
དང་པོ་བཅུ་བདུན་ལ༔ ཉི་ཤུ་དག་ཀྱང་དེ་བཞིན་བདུན༔ འབྲིང་པོ་བཅུ་དང་ཉི་ཤུ་གཅིག༔ ཐ་མ་བཅུ་དྲུག་
ཉེར་བདུན་ཡིན༔ སྟོན་གྱི་དང་པོ་ཚེས་དྲུག་དང་༔ ཉི་ཤུ་གསུམ་ལ་ངེས་པར་རོ༔ འབྲིང་པོ་བཅུ་དགུ་ཉི་ཤུ་
གཅིག ཐ་མ་གཉིས་དང་ཉི་ཤུ་བརྒྱད༔ དེ་ལྟར་ཟླ་བ་བཅུ་གཉིས་ལ༔ རྒྱུ་བའི་ཞག་ནི་ཉི་ཤུ་བཞི༔ ལྷག་མ་
དག་ལས་རྡུགས་པར་འགྱུར༔ དེ་ལྟར་ཉི་ཤུ་རྩ་བཞི་ལ༔ ངེས་པར་བྱས་ན་འགྲུབ་པར་ངེས༔ དེ་ལ་ངེས་པའི་
གནད་ཕྱེ་ན༔ ཉིན་མོ་རྒྱུ་བ་གསུམ་ལས་མེད༔ ལྷག་མ་མཚན་མོ་རྒྱུ་བ་ཡིན༔ དགུན་འབྲིང་དང་པོ་སྲོད་དང་
མཇིང་༔ གཉིས་པ་ཉི་ཤུ་རྡེའུ་ནག གསུམ་པ་ཕྱེད་གོང་ཕྱེད་ཚད་དོ༔ དཔྱིད་ཟླ་དང་པོ་ཕྱེད་ཡོལ་དང་༔ དེ་
ཡི་ཆ་ལས་རླུང་ནི་ཡང་༔ སུམ་ཅུ་རྩ་གཉིས་དག་ལའོ༔ འབྲིང་པོ་དེ་ནས་དྲུག་ཅུ་བཞི༔ ཐ་ཆུང་དེ་ནས་རླུང་
ཉེར་གཉིས་སོ༔ དབྱར་ནི་དང་པོ་རླུང་བཅུ་ཡིན༔ ཕྱེད་དང་བདུན་དང་ཉི་ཤུ་སྟེ༔ འབྲིང་པོ་ལ་ནི་ཐ་ཆུང་དེ་
374

སངས་རྒྱས་ཀྱི་འདས་རྗེས་གསུམ་གྱི་རྒྱུད་སོགས།
བཞིན་དྲུག་གི་ཆ༔ སྟོན་གྱི་དང་པོ་རླུང་བཞི་ འབྲིང་པོ་ནམ་མཁའི་མཐའ་ལའོ༔ དེ་ཡི་འོག་མ་ཉི་ཤར་
དུས༔ ཐ་ཆུང་དེ་ནས་ཉིན་ཕྱེད་དང་༔ དེ་ནས་མཚན་མོ་བར་དག་ཡིན༔ དེ་ནི་དུས་ངེས་པའི་ཕྱོགས་བརྟག་
པའོ༔ སྨུག་ནག་འཇིགས་པའི་མ་མོ་ཉིད༔ ངེས་པར་རྒྱུ་བའི་དུས་ནི་འདི་དག་གོ༔ ཟླ་བ་དང་པོ་བཞི་ལ་
གསོད་པའི་དུས་བཞི་ཡོད་དོ༔ དགུན་གྱི་དང་པོ་ཉ་ལ་ཤར་ནས་ནུབ་ཏུ་ངེས་པར་འགྱུ་བས༔ དགྲ་བོའི་ལང་
ག་རྒྱ་ཤོག་ལ་བྲིས་ལ༔ དུར་ཁྲོད་ཀྱི་ཤིང་བུ་ལ་བསྐྱོན་ལ་ཁ་ཤར་དུ་བསྟན་ལཿ དེའི་མདུན་དུ་བོང་བའི་རྫས་
ཀྱིས་བདུག་པའི་ཚུལ་དུ་བཏང་ལ༔ རང་གཤིན་རྗེ་གཤེད་ཀྱི་ཏིང་ངེ་འཛིན་ལ་ཞུགས་ལ༔ ལིང་གའི་རྒྱབ་
ནས་ཉུང་ནག་དང་བཙན་དུག་ལ་སྔགས་འདིས་བྲབ་པོ༔ ཨོཾ་མ་མཱ་སྲོག་སྡུག་སྡུག་ལཾ་སོད་རག་མོ་སྙིང་ས་མ་ཡཱ་
བློ་བྷོ༔ ཞེས་བརྒྱ་རྩ་བརྒྱད་ཀྱིས་ངེས་པར་འགྲུབ་པོ༔ དཔྱིད་ཀྱི་དང་པོའི་ཚེས་དགུ་ལ་ནུབ་ནས་ཤར་དུ་འགྱུ་
སྟེ༔ ཡང་ལིང་ག་ཡང་ནུབ་ནས་ཤར་དུ་ཁ་བསྟན་ལཿ བདག་ཉིད་ཀྱི་གདོང་ལ་དུར་ཁྲོད་ཀྱི་སོལ་བ་བྱུགས་
ལ༔ སྐྲ་སྤྱི་བོའི་གཙུག་ཏུ་བཅིངས་ལ༔ ཁྲག་སྣ་ཚོགས་ལ་སྔགས་འདིས་བྲབ་པོ༔ ཙ་ཙཱ་ཤ་ཤཱ་ཁྲག་སྙིང་འདིར་
ཤག༔ ལུ་འུ་ཙ་ཙཱ་ཡ་མ་ཧ༔ སྙིང་དར་སྙིང་ཐུ་ཤིག༔ མ་མ་ཨེ་ཀ་ཛ་ཏི་སྲོག་ཐུན་རྦད༔ ཅེས་སྟོང་ཕྲག་གཅིག་
བཟླས་པས་འགྲུབ་བོ༔ དབྱར་གྱི་དང་པོ་ཉེར་བཞི་ལཿ ལྷོ་ ནས་བྱང་དུ་ངེས་པར་འགྱུ་བས༔ ཡང་ལིང་ག་
ལ་སོགས་པ་གོང་ལྟར་བཅས་ལ༔ བདག་ཉིད་གཅེར་བུར་ཕྱུང་ལ༔ ཐལ་ཆེན་ལ་སྔགས་འདི་བཟླས་ལ་བྲབ་
བོ༔ རག་མོ་རག་མོ་སྙིང་ཤ་ཀུ་རུ་ཛ་ཛ༔ སྙིང་ཤག་ཁོསཿ ཞེས་བརྒྱས་ངེས་པར་འགྲུབ་བོ༔ སྟོན་ཟླ་དང་པོའི་
ཉི་ཤུ་གསུམ་ལ་བྱང་ནས་ལྷོར་འགྱུ་སྟེ༔ ཡང་ལིང་ག་ཡང་ཁ་བྱང་དུ་བསྟན་ལ༔ བདག་ཉིད་ཤོག་གུའི་འབག་
གྱོན་ལ༔ བྱ་མོ་ནག་མོའི་སྒོ་ང་ལ་སྔགས་འདི་སྟོང་བཟླས་བསྲེག་གོ༔ མ་མཱ་ཨེ་ཀ་ཛ་ཏི་སྙིང་ཐུམ་ཛ༔ ཞེས་
1བརྗོད་པས་ངེས་པར་འགྲུབ་བོ༔ དེ་དག་ནི་ཁྱད་པར་དུ་མ་མོ་སྲོག་ལ་འཇུག་པའི་དུས་ངེས་པའོ༔ འདིའི་
དུས་ན་མ་ནོར་བར་ལས་ལ་སྦྱར་ན༔ དགྲ་གང་ཡིན་པའི་སྲོག་ངེས་པར་ཆད་དོ༔ དེ་མ་ཡིན་ལྷག་མའི་དུས་
ཉི་ཤུའི་དུས་རྣམས་སུ་ཡང་དཔལ་ནག་མོ་ཁྲོས་མ་ལ་གཏོར་མ་དབུལ་ཞིང་ལས་བཅོལ་ལོ༔ མ་མོའི་ལས་
{བཟློག་ཅིང་རང་གཤེད་ལ་འབེབས་པར་འདོད་ན༔ དུར་ཁྲོད་ཀྱི་རས་ལ་འཁོར་ལོ་རྩིབས་བཞི་པ་ཞིག་བྲིས་
ལ༔ སྔགས་གོང་མ་བཞི་པོ་ཕྱོགས་མ་ལོག་པར་བྲིས་ལ༔ ལྟེ་ བ་ལ་དགྲ་གང་ཡིན་པའི་མིང་རུས་ར་ཁྲག་
གིས་བྲིས་ལཿ མ་མོའི་བསད་པའི་ཐུན་སྔགས་རྣམས་བཟློག་ལ༔ ལན་ཉི་ཤུ་རྩ་གཅིག་བཟླས་ལཿ ཟངས་ཕྱེ་
དང་ལྕགས་ཕྱེ་ལ་སྔགས་འདི་བཟླས་ཤིང་བྲབས་ལ༔ དེ་ནས་དགྲ་བོའི་གཟུགས་བག་ཟན་དང་༔ རྐང་རྗེས་
375

བི་མ་སྙིང་ཐིག་
ཀྱི་ས་ལ་སོགས་པ་ལ༔ སྙིང་ཁར་འཁོར་ལོ་དེ་དྲིལ་ལ་བཅུག་ལ༔ དེ་ལ་ཚེར་མ་སྣ་ཚོགས་བཙུགས་ལ་མ་མོ་
གང་ནས་འགྱུ་བའི་ངོས་སུ་ཁ་བསྟན་ལཿ དཔལ་ཨེ་ཀ་ཛ་ཏིའི་ཙཀྐི་སྐུ་མདོག་སྨུག་ནག་སྐྲ་གྲོལ་བ༔ ཞལ་
བསྒྲད་མཆེ་བ་གཙིགས་པ༔ སྤྱི་བོའི་གཙུག་ན་རལ་པ་ཁམ་ནག་ཅིག་གྱེན་ལ་འཁྱིལ་བ༔ དབུ་ལ་ཐོད་པའི་
ཕྲེང་བས་བརྒྱན་པ༔ དཔྲལ་བའི་དཀྱིལ་ན་སྤྱན་གཅིག་ཁྲག་མིག་ཏུ་ཁོལ་བ༔ མཆེ་བ་གཅིག་གསོད་པའི་
ཕྱིར་རབ་ཏུ་བརྡར་བ༔ གཡས་ན་ཙིཏྟ་དམར་པོ་བསྣམས་ནས་ཞལ་དུ་གསོལ་བ༔ གཡོན་པ་ཞིང་ཆུང་གི་
རྒྱལ་མཚན་བསྣམས་པ་ཞིག་བྲིས་ལ༔ གང་ནས་འགྱུ་བའི་ངོས་སུ་ལིང་ག་བསྟན་ལཿ དེའི་བར་དུ་གུ་གུལ་
སྦྱར་མ་དང་༔ ཁྱི་ལུད་དང་ཡུགས་ས་མོའི་དོར་རྟ་དང་༔ སྐུ་ལ་སོགས་པ་མི་གཙང་བའི་རྫས་ཀྱིས་བདུག་གོ༔
བདག་ཉིད་མ་མོའི་རྒྱབ་ཀྱི་ངོས་ནས༔ མཁར་བའི་ཕྱེ་མ་སྔགས་འདིས་བྲབ་བོ༔ ཨོ་རོ་རུ་ཨེ་ཀ་ཛ་ཏི་སྙིང་ཁ་
རག་རུ་ལུ་རུ་ལུ་ཧཱུྃ་བྷྱོ་ཧཱུྃ༔ ཞེས་པ་རྟག་ཏུ་བཟླས་ཤིང་གཏོར་མ་གཏང་༔ བཀའ་བསྒོ་ཞིང་གཟིར་ན་མ་མོ་
ཉིད་རབ་ཏུ་ཁྲོས་ནས་དགྲ་བོ་གང་ཡིན་པ་དེའི་སྲོག་གཅོད་ངེས་སོ༔ འདི་ནི་གོང་མའི་ལས་མ་འགྲུབ་ན་བྱ་བ་
ཡིན་གྱིས་གང་ལྟར་སྣང་སྣང་དུ་བྱ་བ་ནི་མ་ཡིན་ནོ༔ དེ་ལྟར་བྱས་ལ་མ་མོ་དབུགས་འབྱིན་པའི་ཆོ་ག་བྱའོ༔
ཨ་མྲྀ་ཏ་དང་གཏོར་མས་མཆོད་ཅིང་བསྐང་ངོ་༔ དེ་ནས་ཡང་དགྲ་ལ་བསྐུལ་ཞིང་བོད་ཆད་ཀྱི་ལས་བྱའོ༔
གོང་མ་བོད་པའོ༔ ཆད་པ་ནི༔ ཨོཾ་མ་མ་ཏྲག་རག་ཤ་སྙིང་ཐུམས་ཆད་མྱོགས་ཐུ་ཐུ་ཆད་མྱོགས་ཤྲཱི་ཧུཾ་ཆད༔
སྙིང་གཟེར་སྲོག་འདར་ཡིད་རྨུ༔ སྲོག་པྲིག་པྲིག་ཤཾ་ཁྱེར་བྷོ༔ ཞེས་འགྱུ་བའི་དུས་རྣམས་སུ་ཆད་དོ༔ བསད་པ་
ནི་ གོང་ མའི་སྔགས་ཚན་བཞི་ པོ་ ཡིན་ནོ༔ སྙིང་སྣ་ཚོགས་ པའི་ གཏོར་ མ་འདིས་དབུལ་ ལོ༔ བོད་པའི་
སྔགས་མཇུག་ལཿ མ་མོ་རག་མོ་ཨེ་ཀ་ཛ་ཏི་ཨི་དཾ་བྷ་ལིཾ་ཏ་ཁ་ཁ་ཁཱ་ཧི་ཁཱ་ཧི༔ ཞེས་པ་ལན་བདུན་དུ་དབུལ་ལོ༔
མ་མོ་ངེས་པའི་དུས་བཞི་ལ༔ ལྕགས་ཕྱེ་ཉུང་ཀར་ཉུང་ནག་དང་༔ དུག་སྣ་ཚོགས་ལ་ཆད་པའི་སྔགས་བཟླས་
ལ༔ སྐྱེས་པ་གྲིར་ཤི་བའམ༔ རབས་ཆད་ཀྱི་སྙིང་གི་ནང་དུ་བཅུག་ལ༔ དེའི་ཕྱི་ནས་ནག་མོའི་ཟན་དྲོན་གྱི་
གྲིལ་ལ༔ སྒུལ་ཐོག་གི་ནང་དུ་བཅུག་ཅིང་དགྲའི་ཕྱོགས་སུ་འཕང་ངོ་༔ དེ་ལྟར་དུས་ལ་འཁྲུལ་པ་མེད་ཅིང་༔
སྦྱོར་བ་མ་ལོག་པར་བྱས་ན༔ འགྲུབ་པ་ལ་ཐེ་ཚོམ་མེད་དོ༔ ཟླ་བ་བཞི་པོའི་ལས་སྦྱོར་རྫོགས་ཙ་ན་དགྲ་པོ་
འགུམ་པ་ལ་ཐེ་ཚོམ་མེད་དོ༔ གལ་ཏེ་ཕ་རོལ་པོ་མ་མོ་འདི་ཉིད་ཀྱི་སྦྱོར་བ་ཤེས་པ་ཡིན་ན༔ འོག་མ་ལས་ལྡོག་
པར་བྱས་ན༔ དེ་ལྟར་ལན་བདུན་བྱས་ན༔ ཁོ་རང་གི་སྲོག་ཁྲག་ཏུ་སྐྱུགས་ནས་སྲོག་ཆད་པ་ལ་ཐེ་ཚོམ་བྱར་མེད་
དོ༔ དེ་དག་གི་དུས་ན་མ་མོ་ལས་ལ་བསྐུལ་ཞིང་ཆད་པ་འདི་སྐད་དོ༔ ཧཱུྃ༔ བསྐལ་པ་མེ་ལྟར་འབར་བའི་དུར་
376

སངས་རྒྱས་ཀྱི་འདས་རྗེས་གསུམ་གྱི་རྒྱུད་སོགས།
ཁྲོད་ནས༔ ཤིན་ཏུ་གསོད་པའི་སྨུག་ནག་ཁྲོ་མོ་ནི༔ ནམ་མཁའི་གཟུགས་ཅན་ལྷོ་སྤྲིན་གོ་ཟུ་ཅན༔ ཙིཏྟ་ཟ་
ཞིང་དམ་ཉམས་སྙིང་ཁྲག་འདྲེན༔ ཞིང་ཆུང་དབྱུག་པས་དགྲ་སྙིང་ཚལ་བར་འགེམས༔ འཇིགས་བྱེད་ཆེན་པོ་
རལ་པའི་ཐོར་ཚུགས་ཅན༔ དཔྲལ་ན་མིག་གཅིག་སྲིད་གསུམ་ཁུངས་ནས་འབྱིན༔ ཞལ་ནས་ཚེམས་གཅིག་
དགྲ་བོའི་སྲོག་གཅོད་མ༔ ཙིཏྟ་འདི་གསོལ་དམ་ཚིག་སྲོག་ལ་རྔམས༔ ཤ་ཁྲག་ལོངས་སྤྱོད་དམར་གཏོར་འདི་
བཞེས་ལ༔ དམ་ཚིག་དབང་གིས་དམ་ཉམས་གཤེད་མ་མཛོད༔ མ་མོ་ཁྲག་ལ་དགྱེས་ཕྱིར་འདི་གསོལ་ལ༔
བདག་གི་ལས་ཀུན་ཐོགས་མེད་གྲུབ་མཛོད་ཅིག༔ ཤ་ཁྲག་དམར་གྱི་གཏོར་མ་འདི་གསོལ་ལ༔ དམ་ཚིག་
དུས་ལ་བབ་པོ་ས་མ་ཡཱ༔ ཞེས་རྦད་དོ༔ མ་མོ་སྙིང་ཐིག་གསང་བའི་ལས༔ གང་དང་ཡང་མི་འདྲ་བ་རིན་པོ་
ཆེའི་ཡི་གེ་བཞི་ལ་སོགས་པའི་བཀའ་སྲུང་སྨུག་ནག་ཁྲོས་མ་རག་གདོང་མ་ཞེས་བྱ་བ་རྫོགས་སོ༔ རྒྱ་རྒྱ་རྒྱ༔
༄༅། །ཟབ་པ་པོད་བཞིའི་ངོ་བོ་ཉིད་ཀྱི་དེབས་བཞུགས་སོ༔ ལུང་མེད༔ ༈ རྒྱ་གར་སྐད་དུ༔ ཛཱ་ཡ་ཨ་ཁྲ་
རཱ༔ བོད་སྐད་དུ༔ གྲོལ་བར་བྱེད་པའི་ཡི་གེ་བསྡུས་པ་ཞེས་བྱ་བ༔ རྟོགས་པ་ཡེ་ཤེས་ངང་ལ་ཕྱག་འཚལ་ལོ༔
སྟོན་པའི་སྙིང་པོ་རྡོ་རྗེ་འཆང་ཆེན་གྱིས༔ བསྟན་པ་བསྡུས་པའི་སྙིང་པོ་རྒྱུད་རྒྱལ་ནི༔ བཅུ་བདུན་ཉིད་དུ་
ཐམས་ཅད་དྲིལ་ནས་བསྟན༔ དེ་ལས་ཁྱད་པར་མན་ངག་ངོ་མཚར་ཅན༔ ཤིན་ཏུ་གསང་བའི་ཡི་གེ་རྣམས་
ལས་ནི༔ གདམས་པའི་སྙིང་པོ་བསྡུས་ཏེ་བཅུད་ཕྱུང་བ༔ ལས་དང་སྐལ་པར་ལྡན་པ་རྣམས་ཀྱི་དོན༔ ཚིག་
ཉུང་ཡི་གེ་བསྡུས་པའི་དོན་རྣམས་ཀུན༔ སྒོམ་ཁྲིགས་ལག་ལེན་ཉིད་དང་བསྟུན་ནས་ནི༔ བླ་མ་རྣམས་ཀྱི་
ཐུག་ཀྱི་གསང་བཅུད་འདི༔ སྐལ་ལྡན་སྐྱེས་མཆོག་སྙིང་དང་འདྲ་བ་ལས༔ བློ་དམན་ཐེག་པ་དམན་པའི་
རིགས་ཅན་ལ༔ རླུང་ཕྱོགས་ཙམ་དུ་འདི་ཉིད་བརྗོད་པ་མེད༔ རང་གི་རྒྱུད་ལ་རྟག་ཏུ་གོམས་པར་གྱིསཿ འདི་
ལས་གོང་ན་ཐབས་གཞན་ཡོད་རེ་ཀན༔ འདི་ནི་དུས་གསུམ་སངས་རྒྱས་ཐམས་ཅད་ཀྱི་སྙིང་ཕྱུང་བའོ༔
འདིར་བསྡུས་པའི་ཡི་གེ་མང་དུ་ཡོད་ན་ཡང་ངོ་མཚར་ཅན་གྱི་གདམས་ངག་བཞི་བྱུང་༔ ངོ་མཚར་ཅན་གྱི་
གདམས་ངག་བཞི་ལས་ཡ་མཚན་ཅན་གྱི་ཚིག་བཞི་བྱུང༔ ཡ་མཚན་ཅན་གྱི་ཚིག་བཞི་ལས་མཐར་ཐུག་
པའི་དོན་བཞི་བྱུང་བའོ༔ ངོ་མཚར་ཅན་གྱི་མན་ངག་བཞི་ནི༔ ཁ་བྱང་དུང་རིས་མ་ནི་བལྟས་པ་ཙམ་གྱིས་
ཤེསཿ མན་ངག་ཡི་གེ་མ་རུ་མཐོང་བ་ཙམ་གྱིས་རྟོགས༔ གདམས་པ་དུམ་དུམ་ཁྲིགས་ནི་བཀླགས་མ་ཙམ་
གྱིས་གོ༔ ངན་སྔགས་བསམ་ལེ་མ་ནི་བསམས་པ་ཙམ་གྱིས་འགྲུབ༔ ཡ་མཚན་གྱི་ཚིག་བཞི་ནི༔ རྒྱུད་ཀྱི་ཁོང་
སྙིང་ཕྱུངས་ནས་སྐལ་ལྡན་མིག་ཏུ་བཅུག༔ རིག་པ་སྦར་ཟིན་བྱས་ནས་ནམ་མཁའི་ཁམས་སུ་བཞག༔ ཤེས་
377

བི་མ་སྙིང་ཐིག
བྱ་དུམ་བུར་བཅད་ནས་ཡིད་ཀྱིས་གོམས་པར་བྱ༔ རྣལ་འབྱོར་སྔགས་མི་སྨྲ་བར་མཁའ་འགྲོ་ བྲན་ལྟར་
འཁོལ༔ མཐར་ཐུག་གསང་བའི་དོན་བཞི་ནི༔ མཐོང་མ་མྱོང་བར་རྒྱུད་བཅུ་བདུན་གྱི་དོན་དང་ཚིག་སྐད་
ཅིག་ལ་ཤེས་ཤིང་གོ་བས་གང་ཟག་གཅིག་གདན་ཐོག་གཅིག་ཏུ་སངས་རྒྱ་བའི་དོན་དང་༔ རིག་པ་མངོན་
སུམ་དུ་བསྟན་ནས་སྣང་བ་ཐམས་ཅད་དུས་གཅིག་ལ་ཆོད་པས་ཟག་པ་དང་བཅས་པའི་ཕུང་པོ་ལྷག་མ་མེད་
པར་འཚང་རྒྱ་བའི་དོན་དང་༔ སྒྲོ་འདོགས་ཐམས་ཅད་དུས་གཅིག་ལ་གཅད་ནས་ཤེས་བྱ་རང་གི་འདུག་ཚུལ་དེ་
ཉིད་ཐམས་ཅད་གཏན་ལ་འབེབས་པའི་དོན་དང་༔ སྔགས་དང་གཏོར་མ་ལ་མ་བརྟེན་པར་རྣལ་འབྱོར་པ་
བསམ་པ་དང་ལྡན་པས་འགལ་བྱེད་ཟླ་བ་བདུན་ན་ཁྲག་ཏུ་སྐྱུགས་ནས་འཆི་བར་བྱེད་པའི་དོན་ནོ༔ དེ་ནས་
འདི་དག་ནི་རབ་ཏུ་ཟབ་པའི་ཡང་བསྟན་པས༔ གསང་བའི་ཐིགས་པ་ཡང་གབ་སྦས་པའི་དུམ་བུ་ཞེས་བྱ་
བའོ༔ གསང་བ་ངོ་བོ་ཉིད་ཀྱི་དེབས་རྫོགས་སོ༔ ལས་ཅན་ཅིག་དང་འཕྲད་པར་ཤོག༔ གཏེར་ནས་གཏེར་དུ་
བཙས་པའོ༔
༄༅། །མན་ངག་བརྒྱ་བཅུ་དགུའི་ཐེམ་བྱང་བཞུགས་སོསར་། །ལུང་མེད། ༈ རྒྱུད་ཀྱི་དགོངས་པ་མ་ཡིག་མན་
ངག་སྙིང་པོའི་དོན་བརྒྱ་དང་བཅུ་དགུ་དག་ཏུ་གྲངས་བཅད་པས། གསང་བའི་མན་ངག་དུམ་དུམ་ཁྲིགས་དང་།
པོ་ཏི་སྨུག་ཆུང་། འཁྲུལ་གཞི་གསལ་བའི་མེ་ལོང་དང༌། འབྱུང་བཞིའི་གནད་ཡིག་དང་། རིན་ཆེན་གསེར་
ཐིག་དང༌། སྣང་བྱེད་སྒྲོན་མེ་དང་། འོད་གསལ་ལྡེ་མིག་དང༌། ཤེས་བྱ་སྐོར་གསུམ་དང༌། གསང་བའི་སྡོམ་
བྱང་དང༌། སྒྲ་རྟགས་འཁོར་ལོ་དང་བཅུ། སྐུ་གསུམ་ལག་ཁྲིད་དང༌། མཁའ་འགྲོ་པྲ་ཁྲིད་དང་། བབས་
ལུགས་གསུམ་སྐོར་དང༌། འཁྲུལ་པའི་སྡེབས་ཡིག་དང་། གསང་ཏིག་ཆེན་པོ་དང༌། གསེར་བྱང་བཀོལ་བ་
དང་། ལམ་ཁྲིད་ཆེན་པོ་དང༌། ཡེ་ཤེས་ལག་ཕྲད་དང་། བཀའ་སྒྲོམ་ཆེན་པོ་དང་། བསམ་གཏན་རང་གནད་
དང་ཉི་ཤུའོ། ། གསལ་བའི་མེ་ལོང་དང༌། གསང་བའི་སྙིང་ཁོལ་དང༌། སྣང་བ་བསྡུས་པ་དང༌། གནས་པའི་
བྱུང་ཁུངས་དང༌། ཁྲེགས་ཆོད་བདུན་པ་དང་། ཐོད་རྒལ་དགུ་པ་དང་། ལུང་བསྟན་ཆེན་མོ་དང༌། གླང་ཆེན་
དྲུག་པ་དང༌། སྤྱོད་ལམ་བསྡུས་པ་དང་། ལྟ་བའི་གསེར་བཀོད་དང་སུམ་ཅུ། པདྨ་ཀློང་ཡངས་དང༌། ལྷའི་
ཕྱག་སོར་མ་དང་། གསེར་གྱི་ཨུཏྤལ་དང་། དྲན་པའི་རྒྱུན་གཅོད་དང་། རིག་པ་ལམ་སློང་དང༌། འཕྲ་རྒྱུད་
དྲིལ་བ་དང༌། གསལ་བའི་སྒྲོན་མ་དང་། སེང་གེ་རྩལ་སྤྲུགས་དང་། ཨ་ཏི་གནས་དགོངས་དང་། དགོངས་
དོན་བཞི་པ་དང་བཞི་བཅུ། རྡོ་རྗེ་ལམ་བསྟན་དང༌། རིན་ཆེན་འོད་འབར་དང༌། ལྷག་པའི་འཁོར་ལོ་དང་།
378

སངས་རྒྱས་ཀྱི་འདས་རྗེས་གསུམ་གྱི་རྒྱུད་སོགས།
ཁྱུང་ཆེན་མཁའ་ལྡིང་དང༌། ལྟ་བའི་དམིག་སེལ་དང་། བླ་མ་རིམ་པ་དང་། དྲང་བའི་ཚིག་རྒྱུད་དང་། འཁྲུལ་
གཞི་རྩལ་གཅོད་དང་། སེམས་ཀྱི་དམིགས་དྲུག་དང་། བསྒོམ་པའི་འཁོར་ལོ་དང་ལྔ་བཅུ། དབང་གི་ལྡེ་མིག་
དང༌། དབང་གི་ལས་བྱང་དང༌། སྤྲོས་མེད་དབང་གི་མན་ངག་དང་། དབང་གི་རྩ་བ་དང་། དབང་གི་རིག་
བྱེད་དང༌། དབང་གི་ཕྲ་ཏིག་དང༌། འཁོར་ལོ་དྲུག་པའི་དབང་དང༌། དམ་ཚིག་རབ་འབྱེད་དང༌། དབང་
བཀོད་ཆེན་མོ་དང༌། དབང་སྦྱོར་པྲ་ཁྲིད་དང་དྲུག་ཅུ། རིག་པའི་མེ་ཏོག་དང༌། གསེར་ལུང་ཆེན་མོ་དང༌།
མན་ངག་རྩ་བ་དང་། ལུང་ཏིང་བཅོ་བརྒྱད་དང༌། རིམ་པ་དྲུག་པ་དང་། སེམས་ལུང་བསྒོམ་ཁྲིགས་དང་།
ཡང་གསང་དྲིལ་བ་དང་། སྦས་པའི་ཉི་མ་དང་། འཕྲ་བཀོད་བཅུ་པ་དང༌། ལུང་ཡིག་བསྡུས་པ་དང་བདུན་ཅུ།
བདུད་རྩི་ཡང་ཞུན་དང༌། ལུང་གསུམ་འདུས་པ་དང༌། གཡུ་ཡིག་ཅན་དང་། འཕྲ་ཡིག་ཅན་དང་། གསེར་
ཡིག་ཅན་དང༌། སྙིང་གཟེར་ཆེན་པོ་དང༌། ཆུང་ངུ་དང་། བསམ་གཏན་ཉལ་བའི་འཁོར་ལོ་དང༌། འཕྲུལ་
ཡིག་ཅན་དང༌། ཆུང་བ་དང་བརྒྱད་ཅུའོ། །མཁའ་འགྲོའི་མཛོད་དང་། འཕྲོ་བ་ཆེན་མོ་དང་། གསང་བའི་
གཟེར་བུ་དང༌། རྩ་གནས་འཁོར་ལོ་དང༌། བསམ་གཏན་བབས་ལུགས་དང་། རིག་པའི་ས་འབྱེད་དང༌།
སྣང་བ་རྒྱས་འདེབས་དང༌། ཡེ་ཤེས་སྦུབས་འཇུག་དང་། ལོ་རྒྱུས་ཆེན་མོ་དང་དགུ་བཅུ། གསང་བའི་ཞལ་
ཆེམས་དང༌། ཐེག་པའི་རུ་ཤན་དང༌། གསང་བའི་སྒྲ་ཡིག་དང༌། ཡི་གེའི་སྦྱོར་བཤད་དང༌། སྒྲ་བཞིའི་
མཚམས་སྦྱོར་དང༌། བརྟན་པའི་གོ་ཆ་དང་། འགྱུར་མེད་ཐིག་ལེ་དང་། དངོས་པོའི་ཁ་བསྒྱུར་དང་། འབྲས་བུའི་
དངོས་འབྱེད་དང༌། སྟོང་པའི་མཐའ་འབྱེད་དང་བརྒྱ་ཐམ་པ། ནམ་མཁའ་ལམ་ཁྱེར་དང་། ཐི་བྱ་ཚང་འཇུག་
དང༌། གསལ་བའི་རིན་ཆེན་འོད་དང་། ཀ་དག་ཆེན་པོའི་དག་ཡིག་དང༌། ལྷུན་གྲུབ་ཡི་གེ་དང་། ཤེས་རབ་
འཁོར་ལོ་དང༌། སྨྲ་བའི་མཚོན་ཆེན་དང་། ཡེ་ཤེས་ལྔ་བསྐོར་དང༌། འོད་ཀྱི་ཚུལ་བཤད་དང༌། འབྱུང་བའི་
གནས་འབྱེད་དང་བརྒྱ་བཅུ། སྒྲོན་མའི་ཁུངས་གཅོད་དང་། ཕྱག་རྒྱུ་བསྡུས་པ་དང་། བཀོད་པ་ལྔ་པ་དང༌།
རྒྱ་མཚོ་ཨར་གཏད་དང་། རླུང་གི་སྡོམ་བྱང་དང་། ངོ་སྤྲོད་གསུམ་པ་དང༌། བབས་ལུགས་བཅུ་གཅིག་དང་།
རྩ་ཏིག་ཆེན་པོ་དང་། རླུང་གི་ཐེམ་ཡིག་དང༌། རིག་པའི་གནས་ས་ཉིད་དང་། མིག་གི་བསམ་གཏན་དང་བཅུ་
དགུའོ། །རྩ་བ་བརྒྱད་ རྩ་བའི་རྒྱུད་གཉིས་ལ་སོགས་པ་རྫོགས་པ་རང་བྱུང་ཡི་གེ་མེད་པ། ཀྱི་ཚུལ་ལས་ནི། །
གོ་རིམ་འཇུག ངེས་པར་བསྟན་ན། ཅིང་རྣམ་བཤད་པ། རྩ་རྒྱུད་ནི། བསྐྱེད་དང་ བཤད་རྒྱུད་ནི་རང་ཤར་དང་རང་
གྲོལ་ བཤད་དང་ རིན་ཆེན་སྤུངས་པ། སྐུ་གདུང་འབར་བ ཡན་ ལག་ དང༌། །ལུང་དང་ ཐལ་འགྱུར་བཀྲ་
379

བི་མ་སྙིང་ཐིག
ཤིས་ མཛེས་ ལྡན་ རིག་ པ་ གསལ་བའི་ རྒྱུད། རྒྱུད་སྡེ་བཞི མན་ ངག མེ་ལོང་ གཉིས་ངོ་ སྤྱོད་ སྤུས་ པ་ མུ་ཏིག་འཕྲེང་ བ་
དགོངས་ ཀློང་དྲུག་སྒྲོན་མ་འབར་བ ་དང་། པ་དང་། །ཉི་ཟླ་ཁ་སྦྱོར། འཇུག་དང་ རང་གྲོལ་གཉིས་མེད་སེང་གེ་
རྩལ་རྫོགས་ནོར་བུ་ཕྲ་བཀོད། མཁས་པ་ ནག་མོ་ཁྲོས་ སྐྱོང་བ་དང༌། །མཆོག་གི་བསྟན་པ གང་ཟག་གཅིག་
གི་ཆ་རྐྱེན་དུ་བསྟན་ འཛིན་པ་དང༌། །བསྲུང་བ་ རྫོགས་པ་རང་རྒྱུད་ལ་སོགས་པ་ དང་བཅོ་བརྒྱད་དུ་
བྱུང༌། (སྤྱི། རྣལ་འབྱོར་རྣམ་པ་གསུམ་ལ། རྣལ་འབྱོར་ཆེན་པོ་ནི་རང་ཡི་དམ་ལྷའི་སྐུ་གསུང་ཐུགས་རྣལ་མ་
ལ༑ རང་གི་ལུས་ངག་ཡིད་གསུམ་འབྱོར་པས་ན་རྣལ་འབྱོར་རོ། །ཤིན་ཏུ་རྣལ་འབྱོར་ནི། ཆོས་ཀྱི་དབྱིངས་མ་
བཅོས་པའི་རྣལ་མ་ལ། རང་རིག་པ་ཡེ་ཤེས་སུ་འབྱོར་པས་ན་རྣལ་འབྱོར་རོ། །རྫོགས་པ་ཆེན་པོའི་རྣལ་
འབྱོར་ནི། ཆོས་ཐམས་ཅད་དེ་བཞིན་ཉིད་རྣལ་མ་ལ། རིག་པ་ཡེ་ཤེས་སུ་འབྱོར་པས་ན་རྫོགས་པ་ཆེན་པོའི་
རྣལ་འབྱོར་ཞེས་བྱའོ། །དེ་ཡང་དཀའ་ལས་ཀྱང་། བདེ་བར་གཤེགས་པའི་སྐུ་གསུང་ཐུགས་རྣལ་མ་དང་།
རང་གི་ལུས་ངག་ཡིད་དང་གསུམ་འབྱོར་པས་ན། རྣལ་འབྱོར་ཆེན་པོ་ཞེས་ནི་དེ་ལ་བྱའོ། །ཆོས་དབྱིངས་མ་
བཅོས་རྣལ་མ་ལ། །རང་རིག་ཡེ་ཤེས་བློས་འབྱོར་བས། །ཤིན་ཏུ་རྣལ་འབྱོར་ཞེས་ནི་དེ་ལ་བྱའོ། །ཆོས་ཉིད་
མ་བཅོས་རྣལ་མ་ལ། །རང་རིག་ཡེ་ཤེས་བློས་འབྱོར་པས། །རྫོགས་ཆེན་རྣལ་འབྱོར་ཞེས་ནི་དེ་ལ་བྱའོ། །སྐུ་
འཇམ། གསུང་འཇམ། ཐུགས་འཇམ། འགྲོ་བ་ཡོངས་ཀྱི་དཔལ། རྣལ་འབྱོར་རྣམ་པ་གསུམ་ཡང་དོན་ལ་
གཅིག་གོ །སྤྱི།། །།
༄༅། །སྤྲོས་བཅས་དབང་གི་ཕྱག་བཞེས་དང་པོའི་དཔེ་ལས་ལག་ལེན་ཁྲིགས་སུ་སྡེབས་པ་ལྕེ་བཙུན་སེང་གེ་དབང་ཕྱུག་
གིས་མཛད་པ་བཞུགས་སོ། །མན་ངག་གཉིས་པའི་ནང་ཚན་གྱི་དགོངས་འགྲེལ། དབང་ཐམས་ཅད་ཀྱི་མངའ་བདག་རྡོ་
རྗེ་འཆང་ལ་ཕྱག་འཚལ་ལོ། །ངེས་པའི་ལུང་ལ་དད་པའི་གདེང་རྙེད་སྐལ་ལྡན་བུ། །འཕངས་པའི་སྲོག་ནོར་
དམ་པའི་དོན་ལ་གཏོང་ཕོད་ཅན། །སྦྱངས་པའི་འཕྲོ་ཅན་བློ་ཡིས་རྩེ་མོར་འཇུག་པའི་དོན། །དབང་རྣམས་
ཀུན་གྱི་གནད་བསྡུ་ངེས་པ་བདག་གིས་བཀྲོལ། །ཚིག་གི་དབང་ལ་བྱེ་བྲག་བསམ་ཡས་ཀྱང་། །གནད་ཀྱི་
མན་ངག་སྙིང་པོར་ཕྱུང་བ་ནི། །སྤྲོས་བཅས་དབང་གི་ཚིག་དོན་མཐོང་བའི་དོན། །ངེས་པར་བསྡུས་ལ་ལག་
ལེན་ཁྲེགས་སུ་སྡེབ། །དེ་ལ་སྐལ་བ་མཆོག་དང་ལྡན་པའི་སློབ་མ་དམ་ཚིག་རང་གི་སྲོག་ལྟར་གཅེས་པ་
གཉིས་ནས་བདུན་ཚུན་ཆོད་ལས། དེ་བས་མང་ན་དྷཱ་ཀིའི་བཀའ་ཆད་འོང་ངེས་པས་བུ་མཆོག་དེ་རྣམས་ལ་
བསྟན་པར་བྱའོ། །དེ་ལ་སྤྲོས་པ་ལ་དགའ་བ་རྣམས་ཀྱིས་དབང་ངེས་པར་འབྱེད་པའི་ཚིག་དོན་འདི་ལ་
380

སངས་རྒྱས་ཀྱི་འདས་རྗེས་གསུམ་གྱི་རྒྱུད་སོགས།
གཞན་རྣམས་ནས་རྒྱ་ཆེ་བར་བསྟན་ཀྱང་། དེ་རྣམས་ཀྱིས་དོན་གྱི་གནད་གཏན་ལ་མི་ཕེབས་ཏེ། དཔེར་ན་
ལུང་བ་སྟོང་པའི་རླུང་སྒྲ་དང་འདྲ་སྟེ་དོན་ལ་ཁ་གཡེལ་བས། དབང་དངོས་ཀྱི་ལག་ཁྲིགས་བླ་མའི་ཕྱག་ལེན་
ཉམས་ཀྱི་མན་ངག་དངོས་ཡིན་པའི་ཕྱིར་སེམས་ལ་གབ་པར་བྱའོ། །དེའི་དོན་ངེས་པའི་དབང་མཆོག་ལེན་
པར་འདོད་པའི་སྐལ་ལྡན་གྱིས་གནད་ངེས་པའི་ཚིག་གསུམ་དུ་རིག་པར་བྱའོ། །དེ་ལ་ངེས་པ་དོན་གྱི་དབང་གི་
སྔོན་དུ་འགྲོ་བ་སློབ་དཔོན་གྱི་འབྲེལ་བ་བརྟག་པ་དང་གཅིག དངོས་གཞི་དབང་ངེས་པའི་བྱ་བ་ལག་ཁྲིགས་
ཀྱི་གོ་རིམ་བསྟན་པ་དང་གཉིས། རྗེས་ཀྱི་བྱ་བ་རྣལ་འབྱོར་པའི་སྤྱོད་ལམ་གྱི་ཚུལ་བསྟན་པས་ངེས་པར་བྱའོ། །
དེ་ལ་ཡང་དང་པོ། སློབ་དཔོན་སློབ་མའི་འབྲེལ་པ་བརྟག་པ་ལ། དང་པོ་བླ་མའི་མཚན་ཉིད་བསྟན་པ་ནི།
མཚན་ཉིད་མི་ལྡན་ན་ངེས་པའི་འབྲས་བུ་འབྱིན་མི་ནུས་པས། དེའི་མཚན་ཉིད་མདོ་རྒྱུད་ལ་སོགས་ཚིག་གི་
དོན་ལ་ངེས་པར་སྦྱོང་བ་དང་གཅིག མངོན་སུམ་དོན་གྱི་གནས་ལུགས་ལ་རྟོགས་པའི་ལམ་སྦྱོང་བ་དང་
གཉིས། ཚོགས་གཉིས་ལ་སོགས་བསགས་པ་མཐར་ཕྱིན་པས་རང་གི་རྒྱུད་ཐོག་ཏུ་སྨིན་ཅིང་སྒོ་གསུམ་གྱིས་
གཞན་གྱི་རྒྱུད་སྨིན་ནུས་པའོ། །སློབ་མའི་མཚན་ཉིད་ངེས་པའི་གདམས་པའི་སྣོད་བརྟག་པ་ནི། དོན་དམ་
པའི་བླ་མ་ལ་སྟོན་པའི་འདུ་ཤེས་བསྐྱེད་པ་དང་གཅིག དད་པའི་ཞིང་ས་བཟང་བས་མི་དགེ་བའི་ཕྱོགས་སུ་
དུག་སྦྲུལ་ལྟར་སྤོང་བ་དང་གཉིས། འཁྲུལ་པའི་དོན་རིག་པས་འཇིག་རྟེན་གྱི་བདོག་པ་ལ་མི་ཆགས་ཤིང་
གཏོང་ནུས་པ་དང་གསུམ། མདོར་ན་ལུས་དང་སྲོག་ཐམས་ཅད་དམ་པའི་དོན་ལ་བློ་བསྒྱུར་ནུས་པ་དང་
བཞིའོ། །དངོས་གཞི་དབང་ངེས་པའི་ལག་ཁྲིགས་ལ་གཉིས། བཤམ་པ་རྫས་ཀྱི་རིམ་པ་ཆས་སུ་གཞུག་པ་
དང་གཅིག སྨིན་བྱ་སློབ་མའི་ཆོ་ག་ངེས་པ་དངོས་སོ། །དང་པོ་ལ་གཉིས་ཏེ། གནས་ཁྱད་པར་ཅན་དུ་དལ་
བཤམ་པ་དང་གཅིག དེར་བསགས་པའི་རྫས་ཀྱི་རིམ་པ་འགོད་པའོ། །དང་པོ་དལ་བྲི་བ་ནི། དུར་ཁྲོད་ལ་
སོགས་དབེན་པའི་གནས་སུ། དལ་འདོམ་གང་གྲུ་བཞི་ལ་བའི་རྣམ་ལྔ་དང་བདུད་རྩི་ལྔའི་ཆག་ཆག་འཐོར་
བར་བྱས་ལ། །ཐིག་དང་རྡུལ་ཚོན་བྱིན་གྱིས་བརླབས་པ་སྤྱི་དང་མཐུན། དབུས་མཐིང་ག་ཟླུམ་པོ་ལ་པད་མ་
འདབ་མ་བརྒྱད་ཕྱོགས་ཚོན་དང་མཚམས་མཛེས་ཚོན་དུ་བྱའོ། །གྲུ་ཆད་སྒོ་དང་སྒོ་རྒྱན་རྟ་བབས་རྡོ་རྗེའི་ར་བ་
མེ་རིའི་ཕྲེང་བ་འོད་ཟེར་གྱིས་བསྐོར་བ་བྲིའོ། །གཉིས་པ་བསགས་པའི་རྫས་ཀྱི་བྱ་བ་ནི། ཕྱོགས་བཞི་དབུས་དང་
ལྔར་ རིན་ པོ་ ཆེའི་ བུམ་ པ་ ཁ་ དོག་ ཕྱོགས་ ཚོན་ ལ་ རིགས་ ལྔའི་ ས་ བོན་ ཨཾ་ ཨཱཧཱུྃ་ སྭཱ་ ཧཱ། ཞེས་ པ་ བྲིས་ ལ་
འགོད་དོ། །ཁ་རྒྱན་མགུལ་རྒྱན་དང་བཅས་པའི་ནང་དུ་རིན་ཆེན་ལྔ། འབྲུ་ལྔ། སྨན་ལྔ། སྤོས་ལྔ། སྙིང་པོ་ལྔ།
381

བི་མ་སྙིང་ཐིག
གཙང་མའི་ཆུ་དང་འོ་མ་ལ་སོགས་དཀར་གསུམ་དང༌། བུ་རམ་ལ་སོགས་མངར་གསུམ་གྱིས་བཀང་ངོ༌། །
བུམ་པ་ལྔའི་སྟེང་དུ་མདའ་ལྔ། མེ་ལོང་ལྔ། ཤེལ་ལྔ། དར་སྣ་ལྔ། རྨ་བྱའི་མདོངས་ལྔ། རིགས་ལྔའི་ཙཀླ་ལྔ་
དགོད། གསང་དབང་གི་རྫས་ཐོད་པ་བདུད་རྩིས་བཀང་བ་དགོད། དབང་གསུམ་པའི་རྫས་རིག་མ་མཚན་
ལྡན་ཡང་བཞག་གོ །གཞན་ཡང་སྒོ་བཞིར་ཕུར་པ་བཞི། མཚམས་བཞིར་རལ་གྲི་བཞི་དགོད་དོ། །གཞན་
ཡང་ཕྱིའི་མཆོད་པ་ལྔ། འདོད་པའི་ཡོན་ཏན་ལྔ། རྒྱལ་སྲིད་སྣ་བདུན། ཚོགས་ཀྱི་མཆོད་པ་རྒྱ་ཆེན་པོ་དང་།
མཁའ་འགྲོ་དང་ཆོས་སྐྱོང་གི་གཏོར་མ་རྒྱ་ཆེན་པོ་བཤམ་མོ། །བླ་བྲེས་དང་ཐང་སྐུ་ལ་སོགས་པ་ཅི་རིགས་
པས་གནས་བརྒྱན་པར་བྱའོ། །གཉིས་པ་སློབ་མའི་བྱ་བ་ལ་གཉིས། འཇུག་པར་བྱེད་པ་སློབ་མའི་སྔོན་
འགྲོ་དང་། བྱིན་བརླབ་ཀྱི་བྱེད་པ་སློབ་དཔོན་གྱི་ལས་སོ། །དང་པོ་ལ་ལྔ་སྟེ། དབང་གི་གསོལ་བ་གདབ་པ་
དང་གཅིག བླ་མས་གནང་བ་བྱིན་ཞིང་སྐྱབས་འགྲོ་སེམས་བསྐྱེད་དབོག་པ་དང་གཉིས། བསྲུང་བ་གདགས་
ཤིང་ཡེ་ཤེས་དབབ་པ་དང་གསུམ། མེ་ཏོག་གཏོར་ཞིང་མིང་གདགས་པ་དང་བཞི། མིག་དབྱེ་ཞིང་མཐོང་བ་
བསྟན་པ་དང་ལྔའོ། །དང་པོ་གསོལ་བ་གདབ་པ་ནི། ཨེ་མ་ཧོ༔ སྐྱེས་ཆེན་འགྲོ་མགོན་བླ་མ་རྗེ༔ བདག་ནི་ལས་
ཅན་ཤེས་རབ་བུ༔ གསང་བར་ངེས་པའི་ལུང་འདི་ལ༔ རྟག་པར་བདག་ནི་གཟུང་དུ་གསོལ༔ ཞེས་ལན་གསུམ་
ཞུ་བ་དབུལ་ལོ། །གཉིས་པ་བླ་མས་རྗེས་གནང་སྦྱིན་ཞིང་སྐྱབས་འགྲོ་སེམས་བསྐྱེད་དབོག་པ་ལ་གསུམ།
རྗེས་གནང་དང་། སྐྱབས་འགྲོ་དང་། སེམས་བསྐྱེད་དོ། །དང་པོ་ནི། ཨེ་མ་ཧོ༔ སྐལ་ལྡན་སེམས་ཀྱི་བུ༔ མཆོག་ཏུ་
གསང་བའི་ཐེག་པ་འདིར༔ རྡོ་རྗེ་འཛིན་པ་བདག་གི་ལུང་༔ ཞུགས་ནས་འབྲས་བུ་ངེས་ཐོབ་འགྱུར༔ བདག་
ཉིད་ཆེན་པོ་ཁྱེད་ཀྱིས་ནི༔ བློ་ཡི་ཐེ་ཚོམ་རབ་བསལ་ནས༔ ནོར་བུའི་ཡོན་ཏན་མཐོང་བ་བཞིན༔ བདག་ལ་
བླ་མར་སྤྲོ་ལེགས་སམ༔ ཞེས་དྲི། སློབ་མས་སྤྲོ་ལགས་ཞེས་བརྗོད་དོ། །གཉིས་པ་སྐྱབས་འགྲོ་ནི། རང་ལུས་
འཁོར་ལོ་བཞི་རྩ་རླུང་ཐིག་ལེའི་གནས་ལུགས་དྲན་པར་བྱས་ལ། རླུང་ལྔ་རྣམ་དག་དངས་མའི་སྐུ༔ ཉོན་
མོངས་རྣམ་དག་ཡེ་ཤེས་ལྔ༔ སྐུ་གསུམ་མཛད་པ་མཐར་ཕྱིན་པ༔ དཀོན་མཆོག་གསུམ་ལ་རྟོགས་པས་
འདུད༔ ཅེས་ལན་གསུམ་གྱི་རྗེས་ལ་དེའི་དོན་བཤད་དོ། །གསུམ་པ་སེམས་བསྐྱེད་པ་ནི། ལམ་གྱི་སྣང་
བཞིའི་དོན་དྲན་པར་བྱས་ལ་འདི་སྐད་དུ། ཀྱེ་མ་ཧོ༔ མ་རིག་འཇིག་རྟེན་མུན་པའི་ཀློང་༔ རང་རིག་ཐབས་
ཤེས་སྒྲོན་མ་ཡིས༔ རང་ལ་གནས་པའི་ཡེ་ཤེས་དེ༔ བླ་མའི་དྲིན་གྱིས་རྟོགས་པར་བྱའོ༔ ཞེས་ལན་གསུམ་གྱི་
རྗེས་ལ་སྨོན་པའི་དོན་བཤད་དོ། །འཇུག་པ་ནི། ཨེ་མ་ཧོ༔ སངས་རྒྱས་མཐར་ཐུག་དབྱིངས་རིག་གཉིས༔
382

སངས་རྒྱས་ཀྱི་འདས་རྗེས་གསུམ་གྱི་རྒྱུད་སོགས།
སྐུ་གསུམ་ངོ་བོ་མཐའ་བྲལ་བཞི ཚིག་ལས་འདས་པའི་རང་བྱུང་སྟེ༔ ད་ལྟ་ཉིད་དུ་རྟོགས་པར་བྱའོ༔ ཞེས་
ལན་གསུམ་བརྗོད་པའི་རྗེས་ལ་འཇུག་པའི་དོན་བཤད་དོ། །བསྲུང་བ་གདགས་ཤིང་ཡེ་ཤེས་དབབ་པ་ལ་
གཉིས། བསྲུང་བ་གདགས་པ་དང་ཡེ་ཤེས་དབབ་པའོ། །དང་པོ་ཚོན་སྣ་ལྔའི་སྐུད་པ་ལ་གནས་པ་རྩའི་ཡི་གེ་
ལས། ཡང་ན། ཨོཾ་ཨཱཙཱཧཱུྃ་སྭཱ་ཧཱ། ཨོཾ་སྭ་བྷཱ་ཝ་ཤུདྡྷ་སརྦ་དྷརྨཱ༔ སྭ་བྷཱ་ཝ་ཤུདྡྷོཉཧཾ་ཞེས་པས་སྔགས་མདུད་བྱས་
ལ་ཕོའི་དཔུང་པ་གཡས་མོའི་དཔུང་པ་གཡོན་པ་ལ་གདགས་སོ། །གཉིས་པ་ཡེ་ཤེས་དབབ་པ་ནི། སློབ་མ་
ལུས་གནད་རྡོ་རྗེ་སྐྱིལ་ཀྲུང་བཅའ་རུ་བཅུག་ལ། འཁོར་ལོ་བཞི་རྩ་ཡིག་དང་ཀུན་བཟང་ཡབ་ཡུམ་གསལ་
གདབ་ལ་སྟེང་འོག་གི་རླུང་ཁ་སྦྱར་ལ་ཤེས་པ་མ་ཡེངས་ཤིག་བྱས་ལ་དམིགས་པ་ནི། ཚིག་གི་དོན་བསམ་
ཞིང་བླ་མས་ཌཱ་མ་རུ་དཀྲོལ་ཞིང་འདི་སྐད་དོ། ། ཨེ་མ་སྐལ་ལྡན་རིགས་ཀྱི་བུ༔ ལྟེ་བ་སྤྲུལ་པའི་འཁོར་ལོ་
འདི༔ སྤྲུལ་པ་སྐུ་ཡི་བཞུགས་གནས་ཡིན༔ རླུང་ལྔ་གཡོ་རྩོལ་ལས་འདས་པ༔ ཐིག་ལེ་འོད་སྐུར་ཤིགས་སེ་
ཤིག༔ ཨེ་མ་སྐལ་ལྡན་རིགས་ཀྱི་བུ༔ སྙིང་ག་ཆོས་ཀྱི་འཁོར་ལོ་ནི༔ ཆོས་ཀྱི་སྐུ་ཡི་བཞུགས་གནས་ཡིན༔
སངས་རྒྱས་རིགས་ལྔ་མེ་རེ་རེ༔ ཨེ་མ་སྐལ་ལྡན་རིགས་ཀྱི་བུ༔ མགྲིན་པ་ལོངས་སྤྱོད་འཁོར་ལོ་ནི༔ ལོངས་
སྤྱོད་རྫོགས་སྐུའི་བཞུགས་གནས་ཡིན༔ མཚན་དང་དཔེ་བྱད་འཁྱུགས་པ་ཡི༔ ཐིག་ལེ་འོད་སྐུར་ཡ་ལ་ལ
ཨེ་མ་སྐལ་ལྡན་རིགས་ཀྱི་བུ༔ སྤྱི་བོ་བདེ་བའི་འཁོར་ལོ་ནི༔ སྐུ་གསུམ་འདུས་པའི་བཞུགས་གནས་ཡིན༔
འབྲས་བུ་འདུས་པའི་རྩེ་མོ་ཅན༔ ཁྲོ་རྒྱལ་གད་རྒྱངས་ཡ་ལ་ལཿ ཞེས་པ་དེ་དག་གི་དམིགས་པ་རེས་མོས་
ཀྱིས་གདབ་བོ། །བཞི་པ་མེ་ཏོག་དོར་ཞིང་མིང་གདགས་པ་ལ་གཉིསཿ མེ་ཏོག་དོར་བ་དང་མིང་གདགས་
པའོ། །དང་པོ་ནི་དར་སྣ་ལྔའི་འཕན་དར་བྱས་ལ། ཐལ་མོའི་བར་དུ་བཟུང་ནས། མིག་དར་ནག་པོས་བཀབ་
ལ་འདི་སྐད་དོ། ། ཨེ་མ་ཧོ༔ ཐོག་མ་འོད་གསལ་སྙིང་པོ་ནས༔ ད་ལྟ་ཐེག་མཆོག་འདི་ཕྲད་པར༔ གཞི་ལ་
སྦྱངས་པའི་ལས་འབྲས་ཀྱིསཿ རིགས་མཆོག་དེ་ལ་འབབ་པར་ཤོག༔ ཅེས་པས་ཕོ་བྲང་དབུས་སུ་དོར་རོ། །
གཉིས་པ་མིང་གདགས་པ་ནི། དབུས་སུ་བབས་ན། སྣ་ཚོགས་རང་གྲོལ། ཤར་དུ་རྡོ་རྗེ་སྙིང་པོ། ལྷོར་དོན་
ཡོད་རང་ཤར། ནུབ་ཏུ་བདེ་ཆེན་རྒྱལ་པོ། བྱང་དུ་སྒོ་ལྔ་བྱ་བྲལ་དུ་མིང་གདགས་སོ། །དེ་ནས་མིག་དབྱེ་ཞིང་
མཐོང་བ་བསྟན་པ་ལ་གཉིས་ཏེ། མིག་དབྱེ་བ་དང་མཐོང་བ་བསྟན་པའོ། །དང་པོ་ནི། ཀྱེ་མ་རྡོ་རྗེ་འཛིན་
མགོན་རྗེ༔ བདག་ནི་ཁམས་གསུམ་འཁོར་བར་ལྡོངསཿ རྗེ་ཡིས་ཡེ་ཤེས་ཐུར་མ་ཡིས༔ བདག་གི་མ་རིག་
བསལ་དུ་གསོལ༔ ཞེས་སོ། ། བླ་མས་འདི་སྐད་དོ། །ཀྱེ་མ་སྐལ་ལྡན་རིགས་ཀྱི་བུ༔ སྔོན་ཆད་གཟུང་འཛིན་
383

བི་མ་སྙིང་ཐིག
འཁྲུལ་པས་བཟུང་ ༔ རང་ལ་བཞག་ནས་གཞན་དུ་བཙལ ཐུར་མས་ཡིད་བཞིན་ནོར་བུ་མཚོན༔ ཞེས་
གསེར་གྱི་ཐུར་མས་མིག་དར་བསལ་ལ། དེ་དག་གི་དོན་བཤད་དོ། །གཉིས་པ་མཐོང་བ་བསྟན་པ་ལ་བཞི་
སྟེ༑ དང་པོ་བླ་མའི། དེ་ནས་ད་ལའི། དེ་ནས་རྫས་ཀྱི། དེ་ནས་མཆེད་ལྕམ་གྱི་མཐོང་བ་བསྟན་པའོ། །དང་
པོ་ནི། ལྟོས་ཤིང་ལྟོས་ཤིག་རིགས་ཀྱི་བུ༔ མ་ཡེངས་སེམས་ཀྱི་ངང་ལ་ལྟོས༔ ང་ལ་མཐོང་བ་སྣ་ཚོགས་པའོ༔
བུ་ཁྱོད་ཀྱིས་ནི་ཅིར་མཐོང་སྨོས༔ ཅེས་བརྗོད་པས། བུ་ཡིས་བླ་མ་སངས་རྒྱས་སུ་མཐོང་བ་ལགས༔ ཞེས་
བརྗོད་དོ། །གཉིས་པ་ད་ལའི་མཐོང་བ་བསྟན་པ་ནི། ལྟོས་ཤིག་མིག་ཅན་སྐལ་ལྡན་བུ༔ ད་ལ་བཟང་པོའི་
གནས་འདི་ལྟོས༔ དད་པའི་མཆོག་ནི་སྐྱེ་རེ་རན༔ ཁྱོད་ཀྱིས་ད་ལ་ཅི་རུ་མཐོང་༔ ཞེས་དྲིས་པས། ལ་ལས་
དཀར་པོ་ཤས་ཆེར་མཐོང་༔ ལ་ལས་དམར་པོ་ལ་སོགས་པ་མཐོང་བ་འབྱུང་བས་ད་ལའི་དེ་ཉིད་བཤད་དོ། །
གསུམ་པ་ནི། ཨེ་མ་བརྡ་ཤེས་སྐལ་ལྡན་བུ༔ བརྡ་དང་དམ་རྫས་བཀོད་པའི་ཚོགས༔ གནས་ལུགས་མཚོན་
པའི་རྫས་འདི་ལྟོས༔ མཐོང་བའི་དོན་ནི་བདག་ལ་སྨོས༔ ཞེས་པ་སྐལ་བ་དང་ལྡན་པ་དེ་རྣམས་ཀྱིས་ ཇི་
བཞིན་ཉིད་དུ་དོན་ཤེས་སོ། །དེ་ནས་རྫས་ཀྱི་དེ་བཞིན་ཉིད་བཤད་དོ། །བཞི་པ་ནི། ཨེ་མ་ངོ་མཚར་རིགས་
ཀྱི་བུ༔ གྲོགས་ཀྱི་དམ་པ་གང་ཡིན་པ༔ འཇུག་སྒོ་བཞི་པའི་སྤུན་གྲོགས་ལ༔ ཁྱོད་ཀྱིས་ཅིར་མཐོང་བདག་ལ་
སྨྲོས༔ དག་པའི་སྣང་བ་མཐོང་རེ་རན༔ ཞེས་པས་དེ་ཉིད་ཀྱིས་མཐོང་བའི་དོན་འདྲིའོ༔ དེ་ལ་ད་ལའི་དེ་ཉིད་
བཤད་པ་ནི། དབུས་ཟླུམ་པོ་མཐིང་གར་བྱུང་བ་ནི་ཆོས་ཉིད་ཀྱི་དོན་ལ་གཉེན་པོ་དང་བྲལ་བའི་བརྡའོ། །
པདྨ་འདབ་བརྒྱད་མཛེས་ཚོན་དུ་བྱུང་བ་ནི་གཞི་ལ་རླུང་ལྔའི་དྭངས་མ་དང་ལྡན་པའི་བརྡའོ། །གྲུ་ཆད་བཞི་རུ་
བྱུང་བ་ནི་འབྱུང་བཞིའི་འོད་བཞི་དང་ལྡན་པའི་བརྡའོ། །ཁྱམས་བཞི་སྒོ་དང་བཅས་པ་ནི་ཕྲིན་ལས་རྣམ་བཞི་
རང་ལ་ཚང་བའི་བརྡའོ། །པད་རག་གི་རྩིག་པ་ནི་ཡེ་ཤེས་ལྔའི་ར་བ་དང་ལྡན་པའི་བརྡའོ། །རྟ་བབས་བཞི་
ནི་གཞི་ལ་ཚད་མེད་པ་བཞི་ལྷུན་གྱིས་གྲུབ་པའི་བརྡའོ། །འདོད་ཡོན་གྱི་ལྷ་མོ་ནི་འདོད་ཡོན་མ་སྤངས་རྒྱན་
དུ་ཤར་བའི་བརྡའོ། །དྲ་བ་དང་དྲ་ཕྱེད་ནི་གཞིའི་ཡོན་ཏན་རྫོགས་པའི་བརྡའོ། །ཕ་གུ་སེར་པོ་ནི་འདོད་དགུ་
རང་ལ་འབྱུང་བའི་བརྡའོ། །འོད་ཟེར་འཕྲེང་བས་བསྐོར་བ་ནི་སྐུ་ལྔ་ཡེ་ཤེས་ལྔ་དང་ལྡན་པའི་བརྡའོ། །
གཉིས་པ་རྫས་ཀྱི་དེ་ཉིད་བཤད་པ་ནི། བུམ་པ་ལྔ་རུ་བྱུང་ནི། །རིགས་ལྔ་རང་ལ་རྫོགས་པའི་བརྡའོ། །ཤེལ་ལྔ་
ནི་གཞི་ཀ་ནས་དག་པའི་བརྡའོ། །རྨ་བྱའི་མདོངས་ལྔ་ནི་སྒྲོན་མ་ལྔ་རང་ལ་གསལ་བའི་བརྡའོ། །མདའ་ལྔ་ནི་
ཤེས་རབ་ལྔ་མཚོན་པའི་བརྡའོ། །མེ་ལོང་ལྔ་ནི་ཡེ་ཤེས་ལྔ་མཚོན་པའི་བརྡའོ། །དར་སྣ་ལྔ་ནི་རླུང་ལྔ་མཚོན་
34

སངས་རྒྱས་ཀྱི་འདས་རྗེས་གསུམ་གྱི་རྒྱུད་སོགས།
ཕུར་པ་ལྔ་ནི་དབྱིངས་རྣམ་པར་དག་པ་འགྱུར་བ་མེད་པའི་བརྡའོ། ། གྲི་ལྔ་ནི་མངལ་གྱི་གྲོང་
པའི་བརྡའོ། །
། །གཉིས་
ཚོགས་གཏོར་དང་མཆོད་པ་ནི་འདོད་ཡོན་རང་སྤྲུལ་དུ་ཤར་བའི་བརྡའོ
ཁྱེར་འཇོམས་པའི་བརྡའོ། །
པ་ བྱིན་བརླབས་སློབ་དཔོན་གྱིས་བྱ་བ་བཞི་ལས། དང་པོ་བུམ་པའི་དབང་དང༌། གཉིས་པ་གསང་བའི་
དབང་དང༌། གསུམ་པ་ཤེས་རབ་ཡེ་ཤེས་ཀྱི་དབང་། བཞི་པ་ངེས་པའི་ཚིག་དོན་ངོ་སྤྲོད་ཀྱི་དབང་ངོ༌། །དེ་
བླ་མས་དབུས་ཀྱི་བུམ་པ་བླངས་ལ་
ལ་དང་པོ་ནི། སློབ་མ་ལུས་གནད་རྡོ་རྗེའི་སྐྱིལ་ཀྲུང་བཅའ་རུ་གཞུག 
སྟོང་གསལ་རང་བྱུང་ཆུ་ཡིས་བཀང་༔
སློབ་མའི་སྤྱི་བོར་བཞག་ལ། ཧཱུཾ་ཆོས་ཉིད་དབྱིངས་ཀྱི་བུམ་པ་རུ༔ 
ཀཱ་ལིའི་ཡི་གེའི་ཚོགས་
དབྱིངས་ཀྱི་གནས་ལུགས་རྟོགས་པར་ཤོག༔ 
སྐལ་ལྡན་བུ་ལ་དབང་བསྐུར་བས༔ 
ཕ་ཝཱ། ཕེ་པཱི། མ་མཱ། མ་མཱི།
བརྗོད་པའི་རྗེས་ལ་སྤྱི་བོའི་རྩ་གནས་ཀྱི་ཡི་གེ་རྣམས་བརྗོད་ལ་དབང་བསྐུར་ལཿ 
བ་བཱ། བེ་བཱི། ཉ་ཨཱ ཉ་ཧཱུཾ། ཀ་ཁ་ག་གྷ་ང་། ཙ་ ཙཱ། ཚ་ཚྭ། ཊ་ཊཱ། ཐ་ཐཱ། པ་པ་ནཱ། ཞེས་པས་ཁྲུས་བྱ། སྤྱི་
བོར་ཆུ་ཐིགས་པ་དྲུག་གོ །དེ་ནས་ཤར་གྱི་བུམ་པ་བླངས་ལ་སྙིང་གར་བཞག་ལ། ཧཱུྃ་མ་སྐྱེས་སྙིང་པོའི་བུམ་
སྐལ་ལྡན་བུ་ལ་དབང་བསྐུར་བས༔ འཇིགས་བྲལ་བཞི་
པ་རུ༔ འགགས་མེད་རང་བྱུང་རྫས་ཀྱིས་བཀང་༔ 
ཅེས་པའི་ཨཱ་ལིའི་རྗེས་ལ་དྲན་པ་འདུས་པའི་རྩ་ཡིག་རྣམས་བརྗོད་ལ་དབང་བསྐུར་རོ
ཡི་དོན་རྟོགས་ཤོག༔ 
ཁ་ཚ་ཌ་ཏ་ཕ་ཡ་སྭཱ་ཧཱ། ཀ་གྷ་བྷ་བཱ། ཞེས་པས་སྙིང་ཁར་ཆུའི་ཐིག་ལེ་བྱའོ། །དེ་ནས་ལྷོའི་བུམ་པ་བཏེག་ལ་
འདོད་ཡོན་རང་སྤྲུལ་རྫས་ཀྱིས་བཀང་༔ སྐལ་ལྡན་
མགྲིན་པར་གཏད་ལ། ཧཱུཾ་རང་བྱུང་ཡེ་ཤེས་བུམ་པ་རུ༔ 
བུ་ལ་དབང་བསྐུར་བས༔ བསམ་པ་ལྷུན་གྲུབ་དབང་ཐོབ་ཤོག༔ ཅེས་པ་དང་། ཨཱ་ལིའི་རྗེས་ལ་རོ་རྣམས་
འདུས་པའི་རྩ་ཡིག་རྣམས་བརྗོད་ལ་དབང་བསྐུར་ཏེ། ར་རྭ། ལི་ལཱི། ཨ་ཨཱ་ཨཱཿ ཅེས་པས་ཆུ་ཐིགས་གཅིག་
བླུད་དོ། །དེ་ནས་ནུབ་ཀྱི་བུམ་པ་བཏེག་ལ་ལྟེ་བར་གཏད་དོ། །ཧཱུྃ་མ་སྐྱེས་ཆགས་བྲལ་བུམ་པ་རུ༔ བདེ་ཆེན་
ཆགས་པ་འཛིན་མེད་དབང་ཐོབ་ཤོག༔
རྒྱུན་སྤྲོའི་རྫས་ཀྱིས་བཀང་༔ སྐལ་ལྡན་ཁྱེད་ལ་དབང་བསྐུར་བས༔ 
ཨ་ཨ་ཏ་ལི་ཧ་ཨུ་ཉ་རཾ་ཡཾ་ཎཾ་ན་ཛ་ཏྲ་ས་
ཨཱ་ལིའི་རྗེས་ལ་སྐྱེད་བྱེད་ཀྱི་རྩ་ཡིག་རྣམས་བརྗོད་ལ་དབང་བསྐུར་ལ༔ 
ཁཾ་རཾ་ཡཾ༔ ཞེས་པས་ལྟེ་བར་ཆུའི་ཐིག་ལེ་བྱའོ། དེ་ནས་བྱང་གི་བུམ་པ་བཏེགས་ལ་གནས་བཞི་ཀར་གཏུགས་
ཤིང༌། ཨཱ་ལི་ཀཱ་ལིའི་རྗེས་ལ་འཁོར་ལོ་བཞི་ཀའི་རྩ་ཡིག་བརྗོད་ཅིང་། ཧ་ཧེ་ཧོ༔ ཡེ་ཤེས་ཟང་ཐལ་བུམ་པ་
སྐལ་ལྡན་ཁྱོད་ལ་དབང་བསྐུར་བས༔ རྩལ་ཆེན་རྫོགས་པའི་
རུ༔ འགག་མེད་རླུང་ལྔའི་རྫས་ཀྱིས་བཀང་༔ 
དེ་ནས་དེ་རྣམས་ཀྱི་ཚིག་དོན་ཡང་བཤད་པར་བྱའོ། །གཉིས་པ་གསང་བའི་དབང་
དབང་ཐོབ་ཤོག༔ 
385

བི་མ་སྙིང་ཐིག
བསྐུར་བ་ནི། ཀ་པཱ་ལ་བདུད་ རྩི་ ཆང་ གིས་ བཀང་ལ་ གནས་ བཞིར་བཞག་ ཅིང་ སློབ་མ་རྣམས་ གོང་
བཞིན་ལུས་གནད་བཅས་ལ། གནས་བཞིའི་རང་བཞིན་གྱིས་ཀུན་བཟང་ཡབ་ཡུམ་ལ་སྦྱོར་བའི་བརྡས་
བསྐུལ་ལ། དེ་དག་གིས་བྱང་སེམས་ཀྱིས་རྩ་གནས་ལུས་ཀུན་གང་བས་བདེ་བ་ཆེན་པོའི་ངང་ལ་གནས་པར་
བྱས་ལ། ཧཱུྃ༔ བདེ་ཆེན་བརྡལ་བ་རང་བྱུང་ཀ་པཱ་ལ༔ ཆགས་པ་དངོས་དག་ཀུན་བཟང་ཐིག་ལེས་གང་༔
རིགས་ཆེན་སྐལ་ལྡན་བུ་ལ་དབང་བསྐུར་བས༔ རྩ་རླུང་བྱང་སེམས་དག་ལ་དབང་ཐོབ་ཤོག ཅེས་ཨཱ་ལི་ཀཱ་
ལིའི་སྔགས་ཀྱི་རྗེས་ལ། ཧཾ་ཨོཾ་ཧཱུྃ་ཨཱ༔ ཞེས་འཁོར་ལོ་བཞིའི་ཡི་གེ་བརྗོད་ལ་ཚིག་དོན་ཡང་བཤད་དོ། །གསུམ་
པ་ཤེས་རབ་ཡེ་ཤེས་ཀྱི་དབང་ནི་ལས་རྒྱ་དམ་ཚིག་དང་ལྡན་པ་ལ་འཁྱུད་ལ་ཚིག་འདིས་བསྐུལ་ལོ། །ཧཱུྃ༔
སྣང་སྲིད་བདེ་ཆེན་བརྡལ་བའི་ཞིང་ཁམས་ལ༔ རོལ་པའི་ཡེ་ཤེས་བདེ་བ་ཆེན་པོར་ཤར༔ ཐབས་ཤེས་
འདོད་པ་སྤྱད་པས་གྲོལ་འགྱུར་ཏེ༔ མ་འགགས་རོལ་པས་སྤྱོད་ཅིག་བདེ་བ་ཆེ༔ ཞེས་པས་དངོས་སུ་སྦྱར་
བས་ཆགས་པའི་པྲ་ཁྲིད་ལྟར་བདེ་བ་བསྐྱེད་དོ༔ བཞི་པ་ཚིག་དོན་ངོ་སྤྲོད་ཀྱི་དབང་ནི། བརྡའི་དོན་འདི་ཉིད་
ཀྱིས་བསྟན་པར་བྱ་སྟེ། སྐལ་བ་དང་ལྡན་པའི་བུ་ཁྱོད་ཉོན་ཅིག༔ ནམ་མཁའི་དབྱིངས་ན་ཡིད་བཞིན་གྱི་ནོར་
བུ་རིན་པོ་ཆེ་ལ་ཉི་ཟླ་གཉིས་ཤར་ནས་འདུག་པ་མཐོང་ངམ༔ ཞེས་པ་དང་། བར་སྣང་གི་འཇའ་ཚོན་ལ་རླུང་གི་
ཞགས་པས་བཏབ་ནས་འདུག་པ་མཐོང་ངམ༔ རྒྱ་མཚོའི་ནོར་བུ་ལ་ཤེལ་གྱི་རྟ་ཕོ་ཞོན་ནས་ཉི་ཟླའི་སྟེང་དུ་དཀྱུས་
ཐག་གཅོད་པ་དེ་མཐོང་ངམ༔ འབྱུང་ལྔའི་གྲོང་ཁྱེར་དུ་རིགས་དྲུག་གི་དམག་མི་བཅུག་ནས་རི་རབ་ཀྱི་སྟེང་
དུ་སོང་བའི་མི་དང་༔ ཁམས་གསུམ་གྱི་འཕྲང་ལ་ཤེལ་གྱི་མི་ཕོ་བཙོན་དུ་བཟུང་བ་དེ་མཐོང་ངམ༔ ཁམས་
གསུམ་སྐད་ཅིག་ལ་བསྐོར་ནས་རང་ཁྱིམ་དུ་གཉིད་དུ་སོང་བ་དེ་མཐོང་ངམ༔ ཞེས་བརྡའི་དོན་བཞིན་དཀྲོལ་
ནས་ཚིག་འདི་བསྟན་པར་བྱ་སྟེ༔ ཨེ་མ་ཧོ༔ མ་ཡེངས་གསོན་ཅིག་རིགས་ཀྱི་བུ༔ གཞི་ལ་འཁོར་འདས་གྲུབ་
མེད་ཀྱང་༔ རྟེན་འབྲེལ་གྱི་འཆར་སྒོ་ངོ་མཚར་ཆེ༔ དོན་དམ་ཚིག་གིས་མི་རྟོགས་ཀྱང་༔ མངོན་སུམ་གདིང་
ཐོབ་ངོ་མཚར་ཆེ༔ རིག་པ་སྐྱེ་འབྲི་མེད་མོད་ཀྱང་༔ ལམ་སྣང་གི་འཆར་ཚུལ་ངོ་མཚར་ཆེ༔ ཀ་དག་གྲོལ་རྒྱུ་མ་
མཆིས་ཀྱང་༔ རླུང་གི་དག་ཚུལ་ངོ་མཚར་ཆེ༔ ཐེག་པའི་འཇུག་སྒོ་མང་མོད་ཀྱང་༔ གཅིག་ཅར་ཐོབ་པ་ངོ་
མཚར་ཆེ༔ འཆར་ཚུལ་གྱི་སྣང་བ་རྒྱ་ཆེ་ཡང་༔ ངོ་བོ་ལ་གདིང་ཐོབ་ངོ་མཚར་ཆེ༔ ཚིག་མཐའ་ལ་སྤྲོས་པ་མེད་
མོད་ཀྱང་༔ བརྡ་གཅིག་གི་དོན་མཐོང་ངོ་མཚར་ཆེ༔ ཞེས་པ་རྡོ་རྗེའི་གླུས་བསྐུལ་ལོ༔ དེ་ནས་དཔའ་བོའི་
ཚོགས་དང་དཔའ་མོའི་ཚོགས་ལ་དགའ་སྟོན་ཆེན་པོས་མཆོད་མཁའ་འགྲོ་དང་ཆོས་སྐྱོང་ལ་གཏོར་མས་
386

སངས་རྒྱས་ཀྱི་འདས་རྗེས་གསུམ་གྱི་རྒྱུད་སོགས།
མཆོད་དོ། །རྗེས་འོད་གསལ་སྒྱུ་མ་ལྟ་བུ་ལ་གནས་པར་བྱའོ། །སྤྲོས་བཅས་དབང་ལ་ཚིག་དོན་རྒྱ་ཆེ་བ། །
ཚིག་ཏུ་ཉུང་ལ་དོན་ལ་ཆད་མེད་དུ། །ལག་ལེན་དམ་པའི་ཕྱག་བཞེས་མདོར་བཀོད་པ། །འདིར་འཇུག་སྨིན་
དང་གྲོལ་བའི་བདེ་ཐོབ་ཤོག །སྤྲོས་བཅས་དབང་གི་ཕྱག་བཞེས་དང་པོའི་དཔེ་ལས་ལག་ལེན་ཁྲིགས་སུ་
བསྡེབས་པ་ལྕེ་བཙུན་སེང་གེ་དབང་ཕྱུག་གིས་མཛད་པ་རྫོགས་སོ།། །།སྔགས་ཀྱི་སྲུང་མས་སྲུངས་ཤིག །
སྐལ་ལྡན་ཅིག་དང་འཕྲད་པར་ཤོག །དགེའོ།། །།
སྤྲོས་པ་མེད་པའི་དབང་བསྐུར་བ་རིན་པོ་ཆེའི་བཀོད་པ་ཞེས་བྱ་བ་བཞུགས་སོ༔ མན་ངག་ང་བཞི་པ༔ ༈ བླ་མ་
རྡོ་རྗེ་འཛིན་པ་ལ་གསོལ་བ་གདབ་ཅིང་དྲི་མ་དག་པར་བྱེད་པའི་ཚིག་དེ་དག་བརྗོད་པར་བྱའོ༔ ཀྱེ་བླ་མ་རྡོ་
རྗེ་འཛིན་ལྷ་ལ༔ བདག་ནི་སྐལ་ལྡན་སྙིང་གི་བུ༔ དད་པས་རབ་ཏུ་ཞུགས་པར་འཚལ༔ རང་བཞིན་རྫོགས་པ་
ཆེན་པོ་ཡི༔ དབང་བསྐུར་ནང་དུ་ཞུགས་ལགས་པས༔ དཔའ་བོ་རྡོ་རྗེ་བླ་མ་ཡིས༔ རང་གི་སེམས་ཀྱི་གནས་
ལུགས་ཀྱི་ ཨ་ཏིའི་ད་ལ་བསྟན་དུ་གསོལཿ བདག་ནི་ཡང་དག་འདིར་ཞུགས་ཏེ༔ སླར་ཡང་ལྡོག་པར་མི་
བགྱིད་དོ༔ ཞེས་རང་བཞིན་རྫོགས་པ་ཆེན་པོའི་ད་ལ་རུ་འཇུག་པའི་གསོལ་བ་བཏབ་ནས་སློབ་དཔོན་གྱིས་
རྗེས་སུ་གནང་བ་སྦྱིན་པ་ནི༔ ཨེ་མ་བུ་ཁྱོད་སྐལ་བ་བཟང་༔ སྐལ་བཟང་བྱང་ཆུབ་སེམས་ཆེན་པོ༔ སྔོན་ཆད་
རང་བཞིན་རྫོགས་པ་ཡི༔ ད་ལ་ཉིད་དུ་མ་ཞུགས་པ༔ དོ་ནུབ་སྐལ་ལྡན་བུ་ཁྱོད་ལ རྫོགས་ཆེན་ད་ལ་
བསྟན་པར་བྱ༔ སེམས་ཀྱི་རྟོག་པ་ཀུན་སོལ་ལ༔ འཇིག་རྟེན་བཅིངས་པ་ལས་གྲོལ་གྱིས༔ འདི་ལ་སྤང་བླང་
ཐ་སྙད་བྲལ༔ རིགས་དང་རྒྱུད་རྣམས་སྦྱོང་བ་ཡི༔ ལུས་ངག་བདེ་བའི་རྟེན་ཡིན་པས༔ དེང་ནས་བརྩམས་ཏེ་
སླར་མ་ལྡོག༔ ཅེས་རྗེས་སུ་གནང་བ་སྦྱིན་ནས༔ མཎྜལ་ཤར་གྱི་ཕྱོགས་སུ་ལུས་ཀྱི་གནད་ཙོག་བུ་ཐལ་
མོ་སྦྱར་ལ་སེམས་མ་ཡེངས་པར་བླ་མ་ལ་དད་པས་སྒོམ་དུ་གཞུག༔ དེ་ནི་བསྲེ་བ་ཐུན་མོང་མ་ཡིན་པ་སྟེ་
རྫོགས་པ་ཆེན་པོ་མཉམ་པའི་རྒྱས་བཏབ་པ་ཞེས་བྱའོ༔ དེ་ནས་ད་ལ་དེའི་ཐོ་ཕྱི་རྣམས་སུ་ལྷ་བཤོས་དང་
སྤོས་དང་མར་མེ་ལ་སོགས་པ་མཆོད་པའི་ཡོ་བྱད་ཅི་འབྱོར་པ་དང་༔ མཁའ་འགྲོ་མ་རྣམས་མཉེས་པར་བྱས་
ལ་བར་ཆད་བསལ་བའི་ཕྱིར་ཚོགས་དང་གཏོར་མ་རབ་ཏུ་བཟང་བ་བཤམ་པར་བྱའོ༔ དེ་ནས་སྤྲོས་པ་མེད་
པའི་དབང་བསྐུར་བ་ནི་ངག་གི་ནུས་པ་འཇོག་པ་དང་ངག་རང་དག་ལ་འགྲོ་བའི་དོན་ཡིན་ཏེ༔ སློབ་མ་ཀུན་
སོ་སོའི་ལུས་བདེ་བར་བཅོས་ལ་ངག་ཏུ་སྒྲ་ཆེ་བ་མ་ཡིན་ཆུང་བ་མ་ཡིན་པར༔ ཨ་ཨ། ཞེས་ཨ་ལ་ཡིད་གཏད་
པ་ཞག་གཅིག་ཏུ་བརྗོད་པར་བྱའོ༔ དེ་ནས་ནུབ་གཉིས་པ་ལ་ཨཱ་ལིའི་ཚོགས་ཚང་བར་བརྗོད་ལ་གསུམ་པ་
387

བི་མ་སྙིང་ཐིག་
ལ་ཀཱ་ལིའི་ཚོགས་ཚང་བར་བརྗོད་པར་བྱའོ༔ འདིའི་དུས་ན་སློབ་དཔོན་གྱིས་ཨ་རྐྱང་པའི་དུས་ན་བུ་ཡིས་ཨ་
བརྗོད་པས་རྩ་ཐམས་ཅད་ཁ་ཕྱེ་སྟེ་ཨ་ཐོལ་ཐོལ་རང་བྱུང་༔ དེ་ལས་འོད་ཀྱི་གོང་བུ་རྣམས་ལས་འོད་འཕྲོས་
པས་རང་བཞིན་གྱི་ཀུན་ཏུ་བཟང་པོ་ཡབ་ཡུམ་སྦྱོར་བའི་བརྡས་བསྐུལ༔ ཀུན་བཟང་ཡབ་ཡུམ་སྦྱོར་བའི་བྱང་
སེམས་འོད་ལྔའི་རྣམ་པས་ལུས་མགོ་མཇུག་རྒྱས་པར་གྱུར་པ་ལ་བློ་བཞག༔ འདིའི་དུས་ན་སྣང་བའི་རླུང་སྒྲ་
བྱུང་བའི་རྩ་བཙིར་རོ༔ དེ་ལྟར་སློབ་མ་རང་ཡང་བསྒོམ་དུ་གཞུག་གོ༔ དེ་ལྟར་བཅུག་པས་ཉམས་སུ་མྱོང་བ་
ཁྱད་པར་ཅན་སྐྱེ་བར་འགྱུར་ངེས་སོ༔ དེ་ནས་ཨཱ་ལིའི་ཚོགས་བརྗོད་པའི་དུས་ན་དེ་ཉིད་བརྗོད་པ་ཙམ་གྱིས་
རྩ་རྣམས་ཀྱི་ནང་ནས་རང་བཞིན་གྱི་ཡི་གེ་རྣམས་རང་བྱུང་བས་རང་གི་ངག་ནས་ཀྱང་ཆོས་ཐམས་ཅད་ཀྱི་སྒྲ་
སི་ལི་ལི་འབྱུང་བ་ལ་བློ་བཞག༔ ཀཱ་ལིའི་དུས་ན་བརྗོད་པའི་ཡི་གེ་འདི་དག་ཕྱིར་མ་སྟོན་པ་རང་གི་ཕུང་པོའི་
ནང་ན་ཡི་གེས་མེར་གྱིས་ཁེངས་པ་ལ་བློ་བཞག་གོ༔ དེ་ནས་སྐལ་ལྡན་ལ་དབང་བསྐུར་བར་བྱ་སྟེ༔ ལུས་
གཅེར་བུར་ཕྱུངས་ལ བུམ་པའི་ཆུ་དང་སིན་དྷུ་རའི་ཐིག་ལེ་སྤྱི་བོར་བྱས་ལ༔ ངག་ཏུ་ༀ་ཞེས་དྲག་པོར་བརྗོད་
དུ་གཞུག༔ སློབ་དཔོན་གྱིས་བུའི་མགྲིན་པའི་རྩ་གཏེམས༔ འདིའི་དུས་ན་ལུས་འདར་ཞིང་གཡོ་བ་དང་ངག་
རང་འཐོལ་བ་དང་༔ སེམས་བག་ཡངས་སུ་འགྱུར་བ་ཉིད་འབྱུང་བ་ཡིན་ནོ༔ དེ་ནས་སློབ་མའི་ལུས་ཨོཾ་
དཀར་པོ་ཆེན་པོ་ཞིག་ཏུ་གྱུར་པར་དམིགས་ལ་དེ་ འོད་དུ་ཞུ་བ་ལས་ཆོས་ཉིད་ཀྱིས་རྒྱས་གདབ༔ དེ་ནས་
བུམ་པའི་ཆུའི་ཐིགས་པ་དང་སིན་དྷུ་རའི་ཐིག་ལེ་མགྲིན་པར་བྱས་ལ༔ ངག་ཏུ་ཨ་ཨ་ཞེས་པ་དྲག་ཤུལ་དང་
བཅས་པ་བརྗོད་དུ་གཞུག སློབ་དཔོན་གྱིས་མཆན་ཁུང་གི་རྩ་གཏེམས༔ བུའི་ཤེས་པ་ནམ་མཁར་དྲང་༔
འདི་ལྟར་བྱས་པས་ལུས་རབ་ཏུ་འདར་བ་དང་༔ ངག་རབ་ཏུ་འབར་བ་དང་༔ སེམས་རབ་ཏུ་གསལ་བ་དག་
འབྱུང་༔ དེ་ནས་བླ་མས་བུའི་ལུས་ཨ་དམར་པོ་ཤིན་ཏུ་ཆེ་བ་ཞིག་ཏུ་དམིགས་ལ་ཆོས་ཉིད་ཀྱིས་རྒྱས་གདབ༔
དེ་ནས་བུམ་པ་གཅིག་གི་ཆུ་དང་སིན་དྷུ་རའི་ཐིག་ལེ་སྙིང་གར་བྱས་ཏེ༔ ངག་ཏུ་ཧཱུཾ་ཧཱུཾ་ཞེས་ཤིན་ཏུ་རིང་བར་
བརྗོད་དུ་གཞུག༔ བླ་མས་ནུ་མའི་རྩ་གཏེམས༔ ཤེས་པ་འབྱུང་བ་ལ་གཏད༔ དེ་ནས་བུའི་ལུས་ཧཱུྃ་སྔོན་པོ་
ཞིག་ཏུ་དམིགས་ལ་ཐ་མ་ཆོས་ཉིད་ཀྱི་རྒྱས་གདབ༔ དེ་ཡང་རྩ་གཏེམས་པ་རྣམས་ཇི་ལྟ་བ་བཞིན་བྱའོ༔ དེ་
ལྟར་ཙན་དན་དཀར་པོའི་ཐིག་ལེ་གཅིག་སྨིན་མཚམས་སུ་བྱུག༔ དེའི་སྟེང་དུ་དམར་པོའི་ཐིག་ལེ་བྱའོ༔ དེའི་
རྗེས་ལ་སྟོང་ཉིད་དར་ཅིག་བསྒོམ༔ དེ་ནས་བུམ་པ་རྣམས་ཡི་གེའི་རང་བཞིན་དུ་དམིགས་ལ་བུའི་ངག་ལ་
བསྟིམ༔ ཆུ་དང་སྨན་ལ་སོགས་པ་རྣམས་ལས་རང་བཞིན་གྱི་རྫོགས་པ་ཆེན་པོའི་ཆོས་ཉིད་ཀྱི་རང་སྒྲ་བྱུང་སྟེ༔
388

སངས་རྒྱས་ཀྱི་འདས་རྗེས་གསུམ་གྱི་རྒྱུད་སོགས།
ཆོས་ཐམས་ཅད་བརྗོད་དུ་མེད་པའོ༔ བསམ་དུ་མེད་པའོ༔ བལྟར་མེད་པའོ༔ གཉིས་སུ་མེད་པའོ༔ མཚན་
མ་མེད་པའོ༔ སྨོན་པ་མེད་པའོ༔ སྤྲོས་པ་མེད་པའོ༔ སྤྲོས་པའི་མཐའ་བརྒྱད་དང་བྲལ་བའོ༔ ཞེས་པའི་སྒྲ་
ཡང་བྱུང་བའི་བུ་དེ་ཉིད་ཀྱི་རང་བཞིན་དུ་གྱུར་པར་དམིགས་ལ་བདག་གི་ངག་ཏུ་ཡང་གོང་གི་ཚིག་དེ་རྣམས་
བརྗོད་པར་བྱའོ༔ དེ་ནས་ངག་གི་ལས་རྫོགས་པར་བྱ་བའི་ཕྱིར་གླུ་ལན་གསུམ་བླངས༔ གླིང་བུ་ལ་སོགས་
པའི་སྒྲའི་བྱེ་བྲག་རྣམས་བསྒྲག་ཅིང་དེ་ཉིད་ཀྱི་མན་ངག་བསྟན་པར་བྱའོ༔ དེ་ནས་བདག་གི་རྫོགས་པ་ཆེན་
པོ་རང་སྣང་རང་མཉམ་པའི་རྒྱས་བཏབ་པའི་ཕྱིར་ཚིག་གི་རྒྱལ་པོ་འདི་དག་ངག་གི་ངར་བསྐྱེད་ལ་བརྗོད་
པར་བྱའོ༔ ཨེ་མ་ཧོ༔ མཉམ་ཉིད་སྤྲོས་པ་མེད་པའི་བདེ་ཆེན་དེ༔ བལྟར་མེད་བསམ་ཡུལ་འདས་པ་ངོ་མཚར་
ཆེ༔ གཉིས་མེད་ཡེ་ཤེས་རང་སྣང་ཀུན་ཁྱབ་ནི༔ རང་རིག་ཀུན་ཏུ་སྣང་བ་ངོ་མཚར་ཆེ༔ བྱ་བྲལ་རང་བཞིན་
རྫོགས་ཆེན་གནས་ལུགས་ཉིད༔ མ་བཙལ་རང་ལས་བྱུང་བ་ངོ་མཚར་ཆེ༔ སྤྲོས་བྲལ་ངོ་བོ་རང་བཞིན་རྣམ་
དག་ལ༔ དགེ་སྡིག་མཐའ་ལས་འདས་པ་ངོ་མཚར་ཆེ༔ རང་སྣང་བཅོས་པ་མེད་པའི་རིག་པ་ཉིད༔ ལྟ་སྒོམ་
སྤྱོད་པར་སྣང་བ་ངོ་མཚར་ཆེ༔ རང་ལས་བྱུང་བའི་རང་འོད་སྒྲོན་མ་ཉིད༔ མངོན་སུམ་ཡུལ་དུ་སྣང་བ་ངོ་
མཚར་ཆེ༔ ངོ་བོ་རང་བཞིན་ཐུགས་རྗེ་ཕྱོགས་མེད་ལས༔ ཆོས་སྐུ་ལོངས་སྐུ་སྤྲུལ་སྐུ་ཤར་བ་ངོ་མཚར་ཆེ༔
བརྗོད་མེད་རྣམ་པར་དག་པའི་ཡེ་ཤེས་ཉིད༔ སྟོང་པའི་ཡུལ་ལ་སྣང་བ་ངོ་མཚར་ཆེ༔ མ་རིག་མུན་སེལ་ཐིག་
ལེ་སྟོང་པ་ཉིད༔ དབང་པོའི་ཡུལ་ལ་སྣང་བ་ངོ་མཚར་ཆེ༔ ཞེས་ཚིག་དེ་དག་བརྗོད་ལ་དེ་དག་གི་དོན་ཡང་
བཤད་དོ༔ དེ་ནས་རྫོགས་པ་ཆེན་པོ་བརྗོད་པ་ལས་འདས་པའི་དོན་དེ་སྐལ་ལྡན་གྱི་བློ་ལ་གནས་པར་བྱ་
བའི་ཕྱིར༔ དངོས་པོ་གང་ལ་ཡང་རང་བཞིན་མེད་པ་ཡིན་ནོ༔ བལྟར་མེད་པ༔ སྲོག་མེད་པ༔ སྙིང་པོ་མེད་པ་
དང༔ ཡ་མ་བརླ་ཡིན་པ་དང་༔ ཚིག་མེད་པ་དང་༔ ཡི་གེ་མེད་པ་དང་༔ སྒྲ་མེད་པ་དང་༔ ཐ་སྙད་མེད་པའོ༔
ཞེས་དངོས་པོའི་འདུག་ཚུལ་བརྗོད་མེད་དུ་གཏན་ལ་དབབ་པའོ༔ ཚིག་རྣམས་ཀྱི་དོན་བརྗོད་དུ་མེད་པའི་
དོན་བློ་ལ་སྐྱེད་པར་བྱའོ༔ དེ་ལ་ངེས་ཤེས་ཙམ་མ་སྐྱེས་ན༔ འཁོར་བའི་ཞེན་པ་དང་བྲལ་བའི་ཕྱིར་ཆོས་
ཐམས་ཅད་རྨི་ལམ་ལྟ་བུ་དང་༔ སྤྲུལ་པ་ལྟ་བུ་དང་༔ དྲི་ཟའི་གྲོང་ཁྱེར་ལྟ་བུ་དང་༔ བར་སྣང་གི་གློག་ལྟ་བུ་
དང་༔ མྱུར་བྱེད་ཀྱི་འཁོར་ལོ་ལྟ་བུ་ལ་སོགས་ཏེ་དཔེ་དུ་མས་མཚོན་ནས་བསྟན་པར་བྱའོ༔ དེ་ཉིད་ཀྱི་དོན་
གྱིས་འཁོར་བའི་ཞེན་པ་བྲལ་ནས་གོང་མའི་དོན་ལ་འཇུག་པའི་དགོས་པ་ཡོད་དོ༔ ཡང་གོང་མའི་ཆོས་
རྣམས་ལ་ངེས་ཤེས་བསྐྱེད་པའི་ཕྱིར་དང་འདོད་པ་རྣམས་དང་བྲལ་བར་བྱ་བའི་ཕྱིར་འཁོར་བ་ལ་ཞེན་པའི་
389

བི་མ་སྙིང་ཐིག
སྐྱོན་འདི་ལྟ་བུ་ཡང་བསྟན་པར་བྱ་སྟེ༔ འཁོར་བ་ནི་དཔེར་ན་ཟོ་ཆུའི་རྣམ་པ་དང་མཚུངས་པ་དང་༔ སྦྲུལ་
སྨྱུག་དོང་དུ་ཚུད་པ་ལྟ་བུ་དང་༔ འདབ་ཆགས་རྙི་ལ་ཟིན་པ་ལྟ་བུ་དང་ རི་དྭགས་རྒྱར་ཚུད་པ་ལྟ་བུ་དང་༔
ཕྱིའི་རྒྱ་མཚོར་གཟིངས་ཐག་ཆད་པ་ལྟ་བུ༔ རབ་ཏུ་བརྒལ་དཀའ་བའི་འདམ་རྫབ་ཆེན་པོར་བྱིང་བ་ལྟ་བུ
མེ་དཔུང་འབར་བའི་ནང་དུ་སྦྲང་བུ་ཚུད་པ་ལྟ་བུ་དང་༔ འཇིགས་པ་དང་བཅས་པའི་འཕྲང་དུ་ལམ་ནོར་བ་ལྟ་
བུ༔ སྐྱེས་བུ་གསོད་པའི་གཤེད་མའི་དཀྱིལ་དུ་ཚུད་པ་ལ་སོགས་པའི་དཔེ་དུ་མས་བསྟན་ནོ༔ དེ་ལྟར་དྲན་
པར་བྱས་ལ་འདོད་པ་དང་བྲལ་བར་བྱ་བའི་ཕྱིར་འདི་དག་ཀྱང་བསྟན་པར་བྱའོ༔ འདོད་པ་ནི་དཔེར་ན་སྐྱེས་
པ་སྐོམ་གྱིས་གདུང་པ་ཞིག་ལ་ཚྭ་ཆུ་བླུད་པ་ལྟ་བུ་དང་༔ དུག་གི་ལོ་མ་ལྟ་བུ་དང་༔ དུག་སྦྲུལ་གྱིས་ཟིན་པ་ལྟ་
བུ་དང་༔ སྤུ་གྲིའི་སོ་ལྟ་བུ་དང་༔ བུད་མེད་ཀྱི་འདོད་ཆགས་ལ་སོགས་པ་སྒོ་དུ་མ་ནས་མཚོན་ལ་བསྟན་པར་
བྱའོ༔ དེ་ནས་ལུས་ངག་ཡིད་གསུམ་རྫོགས་པ་ཆེན་པོའི་སྟོང་པ་ཉིད་དུ་དར་ཅིག་སྒོམ་དུ་གཞུག༔ དེ་ཉིད་ཀྱི་
དོན་བརྡས་བསྐུལ་བའི་ཕྱིར་ཚིག་ཏུ་ཡང་འདི་སྐད་བརྗོད་པར་བྱའོ༔ ཆོས་རྣམས་ཐམས་ཅད་སྟོང་ཞིང་བདག་
མེད་ལ༔ དངོས་པོ་མཚན་མར་འཛིན་པ་ཡོང་རེ་འཁྲུལ༔ ཆོས་ཀྱི་དབྱིངས་ཉིད་སྤྲོས་དང་བྲལ་བ་ལཿ སྤྲོས་
པ་ཚིག་ཕྱིར་འབྲངས་པ་ཡོང་རེ་འཁྲུལ༔ རང་རིག་ཡེ་ཤེས་འདོད་ཆགས་བྲལ་བ་ལ༔ ཕྱོགས་འཛིན་འདོད་
པའི་བློ་འདི་ཡོང་རེ་འཁྲུལ༔ སྙིང་པོ་དོན་གྱི་ཡེ་ཤེས་རང་ཤར་ལ༔ གཞན་བྱུང་རྩོལ་ཞིང་སྒྲུབ་པ་ཡོང་རེ་
འཁྲུལ༔ སེམས་ཉིད་སྐྱེ་ཤི་གཉིས་ ལས་འདས་པ་ལས༔ སྐྱེ་འགག་གཉིས་སུ་འཛིན་པ་ཡོང་རེ་འཁྲུལ༔
འབྲས་བུ་རང་རྫོགས་སྨོན་པ་བྲལ་བ་ལས༔ རྣམ་དཔྱོད་དུས་ལ་ལྟོས་པ་ཡོང་རེ་འཁྲུལ༔ བདེ་སྡུག་ཐམས་
ཅད་མཉམ་པའི་ཆོ་འཕྲུལ་ལ༔ བདེ་སྡུག་གཉིས་སུ་ལྟ་བ་ཡོང་རེ་འཁྲུལ༔ ཀུན་ཏུ་བཟང་པོ་རང་ལ་གནས་པ་
ལ༔ གཞན་དུ་ཡི་དམ་འཚོལ་བ་ཡོང་རེ་འཁྲུལ༔ བདག་ཉིད་ཡེ་སངས་རྒྱས་པ་ཡིན་པ་ལ༔ ངན་སོང་གསུམ་
དུ་འཛིན་པ་ཡོང་རེ་འཁྲུལ༔ འཁོར་བ་ངན་སོང་རོལ་པ་ཡེ་ཤར་ལ༔ ཡང་དག་སངས་རྒྱས་འདོད་པ་ཡོང་རེ་
འཁྲུལ༔ དུག་ལྔ་མ་སྤངས་རང་བྱུང་ཆེན་པོ་ལ༔ ཉོན་མོངས་ལྔ་རུ་འཛིན་པ་ཡོང་རེ་འཁྲུལ༔ འཁྲུལ་པའི་སྣང་
བ་ཆོས་སྐུ་རང་བཞག་ལཿ དངོས་པོ་བདག་ཏུ་འཛིན་པ་ཡོང་རེ་འཁྲུལ༔ ཐེག་པ་རིམ་དགུའི་རང་བཞིན་ཤར་
བ་ལ༔ སོ་སོའི་འདོད་གཞུང་འཛིན་པ་ཡོང་རེ་འཁྲུལ༔ 
ཞེས་པའི་ཚིག་གིས་སྤྲོ་བ་བསྐྱེད་ཅིང་བསྟན་པར་
བྱའོ༔ དེ་ནས་སྒྲའི་བྱེ་བྲག་སྣ་ཚོགས་པས་གཏོར་མ་ཉིད་མཁའ་འགྲོ་མའི་ཚོགས་ལ་དབུལ་བར་བྱའོ༔
ལོངས་སྤྱོད་སྤེལ་བའི་ཚོགས་ཀྱི་སྟོན་མོ་ཡང་བྱའོ༔ སློབ་མས་རབ་ཏུ་གཅེས་པའི་ནོར་བླ་མ་ལ་ཕུལ་ནས་
39)

སྤྲོས་མེད་དབང་བསྐུར་རིན་ཆེན་བཀོད་པའི་གནད་ཀྱི་ཡི་གེ་སོགས།
མཉེས་པར་བྱའོ༔ དེ་ནས་སློབ་དཔོན་གྱིས་སྐྱེ་བ་མེད་པའི་གདམས་པ་བསྟན་ལ་རང་སེམས་ངོ་ཤེས་པར་བྱ༔
ངག་ལ་བརྟེན་པའི་བསམ་གཏན་རྣམས་བསླབ་ལ་སྒོམ་དུ་གཞུག་གོ༔ སྤྲོས་པ་མེད་པའི་དབང་བསྐུར་བ་
རིན་པོ་ཆེའི་བཀོད་པ་ཞེས་བྱ་བ༔ སློབ་དཔོན་ཆེན་པོ་སྤྲུལ་པ་པོ་དགའ་རབ་རྡོ་རྗེས་མཛད་པ་རྫོགས་སོ༔ རྒྱ་
རྒྱ་རྒྱ༔
༄༅། །སྤྲོས་མེད་དབང་བསྐུར་རིན་ཆེན་བཀོད་པའི་གནད་ཀྱི་ཡི་གེ་དམ་པ་བཞུགས་སོ༔ མན་ངག་ང་བཞི་པའི་གྲས༔
༈ བཅོམ་ལྡན་འདས་གབ་པ་མངོན་དུ་འབྱིན་པའི་རྡོ་རྗེ་འཆང་ཆེན་པོ་ལ་ཕྱག་འཚལ་ལོ༔ ཡང་ཏིག་
སྦས་པ་གབ་པའི་ཡི་གེ་ཉིད༔ སྤྲོས་མེད་དབང་བསྐུར་རིན་ཆེན་བཀོད་པ་ལ༔ གབ་ཅིང་སྦས་དང་འཁྲུགས་
ཤིང་གཅུས་པའི་ཚིག༔ གབ་པ་མཆོག་གསལ་ཡི་གེ་ནག་པོ་འདིས༔ འགྲུབ་ཅིང་འབྲས་བུ་མྱུར་དུ་འབྱིན་པ་
ཡི༔ རང་བཞིན་གནད་ལ་འབེབས་པའི་ཡི་གེ་ནི༔ སྐལ་དང་ལྡན་པ་རྣམས་ཀྱིས་སྤྱད་པར་བྱའོ༔ སྐལ་བ་དང་
ལྡན་པ་རྣམས་ཀྱིས་དབང་བཞི་རྫོགས་པར་བྱེད་པར་འདོད་པས་ནི༔ སྔོན་དུ་སྤྲོས་བཅས་ཀྱི་དབང་གིས་ཐེག་པ་
རིམ་པ་དགུའི་ལྟ་བའི་དོན་དུས་གཅིག་ལ་རྟོགས་པའི་ཐབས་ལ་བརྟེན་ནས་སྐལ་ལྡན་གྱི་ལུས་ལ་ནུས་པ་
འཇོག་པར་བྱེད་ལ༔ ལུས་ཀྱི་དྲི་མ་དང་ཞེན་པའི་མཐའ་ཐམས་ཅད་དག་པར་བྱས་ནས་དེ་ནས་སྤྲོས་པ་མེད་
པའི་དབང་བསྐུར་རིན་པོ་ཆེ་བཀོད་པས་ངག་གི་རྣམ་པར་རྟོག་པ་དང་ཞེན་པའི་མཐའ་དང་དྲི་མ་ཐམས་ཅད་
དག་པར་བྱེད་པ་དང་ངག་ལ་ནུས་པ་བཞག་པའི་ཐབས་ཡིན་ནོ༔ ཤིན་ཏུ་སྤྲོས་མེད་ཀྱིས་ཡིད་ལ་ནུས་པ་
འཇོག་པ་དང་ཡིད་ཀྱི་ཞེན་པའི་མཐའ་དང་དྲི་མ་དག་པར་བྱེད་པ་ཡིན་ལ༔ རབ་ཏུ་སྤྲོས་པ་མེད་པས་ནི་
སེམས་ཀྱི་དྲི་མ་དང་ཞེན་པའི་མཐའ་དང་རྟོག་པ་ཐམས་ཅད་དག་པར་བྱེད་པ་དང་སེམས་ལ་ནུས་པ་འཇོག་པ་
ཡིན་ནོ༔ དེ་དག་སྤྲོས་བཅས་ཀྱི་རང་གི་སྙིང་གའི་སྐུ་རྣམས་ལ་དབང་བ་དང་སྐུ་ཐམས་ཅད་ཀྱི་དབང་ཐོབ་
པའོ༔ སྤྲོས་མེད་ཀྱིས་ནི་རྩ་རྣམས་ཀྱི་ནང་ན་གནས་པའི་ཐིག་ལེ་ལ་དབང་བས་ཐིག་ལེ་ཐབས་ཀྱི་དབང་
ཐོབ༔ ཤིན་ཏུ་སྤྲོས་པ་མེད་པའི་དབང་བསྐུར་གྱིས་ནི་བྷནྡྷ་འབར་བའི་གཞལ་ཡས་ནས་ཁྲོ་བོའི་སྐུ་ལ་དབང་
བས་ཏེ་ཁྲོ་བོ་བདེ་བར་གཤེགས་པ་ཐམས་ཅད་ཀྱི་དབང་ཐོབ༔ རབ་ཏུ་སྤྲོས་པ་མེད་པས་ནི་མིག་ནས་སྒྲོན་
མ་འཆར་བ་ལ་དབང་བས་སྒྲོན་མ་དང་རིག་པ་འདུ་འབྲལ་མེད་པའི་དབང་ཐོབ་པའོ༔ འདི་ནི་སྤྲོས་པ་མེད་
པའི་དབང་གི་རྒྱབ་བརྟེན་གྱི་ཡི་གེ་དམ་པ་སྤྲོས་པ་ཐམས་ཅད་ཉེ་བར་ཞི་བར་བྱེད་པའི་གནད་ཀྱི་མན་ངག་
ཡང་དག་པ་ནི༔ སྔོན་དུ་རྡོ་རྗེ་སློབ་དཔོན་རབ་ཏུ་བརྟག་པ་གཅེསཿ རང་མ་དག་ན་ཉེས་པའི་སྐྱོན་ཆེ་བས་ལྟ་
391

བི་མ་སྙིང་ཐིག
སྒོམ་གྱི་དོན་ལ་བརྩོན་པ་གནད་ཆེ་བ་ཡིན་ནོ༔ གལ་ཏེ་འཇིག་རྟེན་འདིའི་སྤྱོད་ཡུལ་ཅན་གྱིས་བྱས་ན་གཉིས་
ཀ་རྡོ་རྗེ་དམྱལ་བའི་གནས་སུ་སེམས་ཀྱི་སྣང་བ་འཕང་བར་འགྱུར་བ་ཡིན་ནོ༔ དེའི་ཕྱིར་ན་རང་བཞིན་
རྫོགས་པ་ཆེན་པོའི་དོན་ལ་གནས་ཤིང་འཇིག་རྟེན་གྱི་བྱ་བས་མ་ཡེངས་པ་མདོར་ན་འཁོར་བའི་བྱ་བ་སྤངས་
པ་ཞིག་གིས་བྱའོ༔ སློབ་མ་ཡང་འཇིག་རྟེན་འདི་ལ་མངོན་ཞེན་ལོག་པ༔ འཆི་བ་མི་རྟག་པ་རྒྱུད་ལ་སྐྱེས་པ་
གཏོང་ཕོད་ཆེ་ཞིང་སྤྱོད་ལམ་ཡངས་པ༔ རང་བཞིན་རྫོགས་པ་ཆེན་པོའི་དོན་ལ་མོས་པ༔ ཕྱི་འཁོར་བའི་བྱ་
བ་ལ་མི་འཇུག་པར་ངེས་པ༔ འདི་ཉིད་ཀྱི་དོན་ཉམས་སུ་ལེན་ངེས་པ་ཞིག་གིས་བྱ་བ་ལས་གཞན་གང་རུང་
རུང་གིས་མ་ཡིན་ནོ༔ འཇིག་རྟེན་འདིའི་བློ་དང་མ་བྲལ་བར་བྱས་ན་རྡོ་རྗེའི་དམྱལ་བར་སེམས་ཀྱི་སྣང་བ་
འཆར་བར་འགྱུར་རོ༔ དེས་ན་སློབ་དཔོན་སློབ་མ་གཉིས་ཀ་དག་པ་གལ་ཆེའོ༔ འདིར་གབ་པ་རྣམས་ཀྱི་
དོན་མངོན་དུ་ཕྱུངས་ཏེ་བསྟན་པར་བྱའོ༔ རྡུལ་ཚོན་གྱི་བུམ་པ་དམར་པོ་བསྣོལ་མ་བྲི་བ་ནི་མཁའ་དབྱིངས་
མཚོན་པའི་དོན་ཡིན་ནོ༔ རིན་པོ་ཆེའི་བུམ་པ་ནི་ཤར་ཕྱོགས་སུ་ཟེར་ཡང་དེར་མི་བཞག་སྟེ༔ ཤར་ཕྱོགས་སུ་
སློབ་མ་འདུག་པའི་ས་ཡིན་པས་རིན་པོ་ཆེའི་བུམ་པ་དེ་ནུབ་ཏུ་བཞག་གོ༔ མེ་ལོང་གསུམ་གྱིས་དབྱིངས་
མཚོན་པ་སྟེ༔ མེ་ལོང་གསུམ་པོའི་ནང་དུ་རྨ་བྱའི་མདོངས་གསུམ་གྱི་མདོངས་བསྟན་ལ་བཞག༔ དེ་ནས་
དབང་རྫོགས་པའི་དུས་སུ་སློབ་མ་ལ་མན་ཤེལ་རེ་གཏད་དེ་རེ་མོས་ཀྱིས་གསུམ་གསུམ་ལ་རིམ་གྱིས་ངོ་སྤྲད་པ་
ཡིན་ཏེ༔ དང་པོ་སྤྲུལ་པ་སྐུའི་དབྱིངས་དང་རིག་པ་ལ་ངོ་སྤྲད་པ༔ གཉིས་པ་ལོངས་སྐུར༔ གསུམ་པ་ཆོས་
སྐུའི་དབྱིངས་དང་རིག་པ་ལ་ངོ་སྤྲོད་དོ༔ ཀྱེ་མ་བླ་མ་རྡོ་རྗེ་འཛིན་པ་ལ་སོགས་པ་ནི་མངོན་འབྱུང་དུ་སློབ་
དཔོན་གྱིས་ལན་ཅིག་བརྗོད་པས་ལམ་བསྟན་པ་ཡིན་གྱི༔ དེ་ནས་ལན་གསུམ་བདག་ཉིད་ཀྱིས་སྣ་དྲངས་ལ་
བརྗོད་པར་བྱའོ༔ སློབ་དཔོན་གྱིས་རྗེས་གནང་ལན་ཅིག་གིས་ཆོག༔ བསྲེ་བའི་དུས་ན་མཉམ་པའི་རྒྱུས་
གདབ་པ་ནི་སྨིན་མཚམས་སུ་ཙན་དན་གྱི་ལྡེ་གུས་བྱུགས་པས་ལུས་གྲང་བསིལ་བ་ལ་བརྟེན་ནས་མཉམ་པ་
ཉིད་སྐྱེ་བའོ༔ ཨ་བརྗོད་པ་ནི༔ རླུང་དང་བསྲེས་ལ་ཅི་ནས་ཀྱང་རིང་བར་བྱའོ༔ འདི་ལྟར་བྱས་པས་འདི་ཉིད་
ཀྱིས་དུས་སུ་རང་དྲན་པ་ཉམས་ཏེ་རྟོག་མེད་དུ་གྲོལ་བ་ཡང་ཡོད༔ ལ་ལ་ངག་ཏུ་སྨྲ་བ་དང་ལུས་འཕར་བ་
དག་ཏུ་འོང་བ་ཡིན་ནོ༔ ཨཱ་ལི་དང་ཀཱ་ལི་ནི་ཐུང་བར་བྱའོ༔ སྐབས་སུ་དྲག་པར་བྱའོ༔ མགྲིན་པའི་རྩ་ནི་
གཉིད་ལོགས་གཡོན་ཡིན༔ མཆན་ཁུང་གི་རྩ་ནི་མ་ཡིན་ཏེ༔ གསང་བའི་རྩ་ཡིན་ནོ༔ ནུ་མ་ནི་བུད་མེད་ཡིན་
ནོ༔ སྐྱེས་པ་ལ་རྩིབ་མ་གཡས་པའི་རྩ་མཉེའོ༔ དེ་ལྟར་བྱས་པས་རང་བཞིན་རྫོགས་པ་ཆེན་པོ་ཉམས་སུ་མྱོང་བ་
392

སྤྲོས་མེད་དབང་བསྐུར་རིན་ཆེན་བཀོད་པའི་གནད་ཀྱི་ཡི་གེ་སོགས།
རྒྱུད་ལ་འཇོག་པ་ཡིན་ནོ༔ དེ་ནས་ཚིག་ཏུ་བརྗོད་པ་དེ་དག་ནི་ལན་གསུམ་གསུམ་དུ་བསྐྱར་ལ་བྱའོ༔ འདིའི་
དུས་སུ་དཔེ་དུ་མ་ལ་བརྟེ་ནས་གྲོལ་བ་ཡིན་ཏེ་ངོ་སྤྲོད་ཉི་ཤུ་རྩ་གཅིག་པོ་རྫོགས་པར་བྱ༔ དེ་ནས་འཆི་བ་
རྣམས་བརྟག༔ གལ་ཏེ་འཆི་བའི་རྟགས་བྱུང་ན་བསླུ་བའི་ཆོ་ག་རྣམས་བྱའོ༔ སུདབང་བསྐུར་རིན་པོ་ཆེ་བཀོད་
པའི་གནད་ཀྱི་ཡི་གེ་དམ་པ་རྫོགས་སོ༔ སྒྲ ༔
༄༅། །སྤྲོས་མེད་དབང་གི་བུམ་ཐིག་དང་དག་པ་སྦྱར་བ་བཞུགས། གུ་རྒྱུ། ལུང་མེད། ༈ རང་བཞིན་གདོད་ནས་དག་
པའི་ནམ་མཁའ་ལ། །སེམས་ཉིད་རྒྱལ་པོ་འགྱུར་མེད་ལྷུན་གྱིས་གྲུབ། ། རང་གསལ་རིགས་ལྔའི་ཕོ་བྲང་རང་
ཤར་བའི། །ཐུགས་རྗེ་ཕྱོགས་བཅུར་འཕྲོ་ལ་ཕྱག་འཚལ་ལོ། །གང་འདིར་སྙིང་གི་འོད་ཀྱི་ཕུང་པོ་ཡི། །རང་
བཞིན་དེ་གནས་སྒྲིབ་བྲལ་གདོད་མའི་ངང༌། །འགྲོ་རྣམས་ཡིད་ལ་སྣང་བར་བྱེད་དོན་དུ། །དབང་གི་ཆུ་བོ་
བཞི་ལས་སྤྲོས་མེད་བརྗོད། །དག་པའི་སེམས་ལ་རང་གསལ་བུམ་པའི་སྐུ། །གཞི་དང་ལམ་དང་འབྲས་བུ་
རྣམ་པ་གསུམ། །རང་བབ་གནས་པ་བརྡའ་ཡིས་འདིར་བསྟན་ཕྱིར། །བུམ་པ་བསྣོལ་མའི་ཐིག་འདི་གསལ་
བར་བྱ། །གྲུ་བཞི་པ་ནི་ཆ་བཞིར་བགོད། །ནང་གི་ཆ་གཉིས་བུམ་པའི་ལྟོ། །གསུམ་པ་ཕྱེད་བགོ་ཕྱི་ཐིག་གི །
གཡས་གཡོན་ལྟ་བའི་བཞི་ཆ་རེར། །མཚན་མ་བྱས་ལ་གྱེན་ཐུར་གདབ། །དེ་ཡང་ཕྱེད་དུ་བགོས་པ་ཡིས། །
ཤར་དང་ལྷོ་གཉིས་བུམ་པའི་གཤམ། །ནུབ་དང་བྱང་གཉིས་ཁ་ཡིན་ཏེ། །ལོགས་ཟུར་གང་རུང་རྩེ་ནས་
བསྐོར། །ལོགས་ནས་བསྐོར་ན་བཞི་པ་ཡི། །ཤར་ལྷོའི་ཕྱེད་ལ་བུམ་གདན་བྱ། །ནུབ་བྱང་སྒོང་པོ་ཁ་རྒྱན་
བྲིས། །ཟུར་ནས་བསྐོར་ན་ཤར་དང་ལྷོའི། །བཞི་པ་རིལ་པོ་བུམ་པའི་གདན། །ནུབ་དང་བྱང་གི་བཞི་པ་
ནས། །ཟླུམ་སྐོར་བར་དུ་དཔག་བསམ་ཤིང༌། །ལོ་འདབ་ལྗང་ལ་སྙིང་པོ་དམར། །འབྲས་བུ་སེར་པོ་བྲི་བར་
བྱ༑ ༑བུམ་པ་དམར་པོ་འོད་ལྔས་བསྐོར། །བུམ་གདན་སྣ་ཚོགས་པདྨ་སྟེ། །བར་ཁམས་སྟོང་གསལ་ནམ་
མཁའི་མདོག །ཕྱི་རིམ་འོད་ལྔའི་ར་བས་བསྐོར། །དེ་ཡང་ནང་ནས་རིམ་པ་བཞིན། །དཀར་དམར་མཐིང་
སེར་ལྗང་ཁུའོ། །དེ་ཀུན་སྐུ་གསུང་ཐུགས་དང་ནི། །ཡོན་ཏན་ཕྲིན་ལས་རྣམ་ལྔའི་བརྡའ། །དེ་ཡི་དག་པ་དྲན་
པ་ནི། །ཕྱོགས་རིས་རྒྱ་ཆད་མེད་པས་ན། ། ཡུད་ཙམ་ཟླུམ་ལ་བརྟགས་ན་མིན། །རང་གསལ་མདངས་ལྔར་
གནས་པས་ན། །ཁ་དོག་ལྔ་ཡི་ར་བས་བསྐོར། །སྣང་སྟོང་ཆོས་སྐུ་གཟུགས་སྐུའི་བརྡ། །ལྟ་ལུགས་གཉིས་ཀྱི་
བུམ་པ་གཉིས། །དེ་ལས་འདོད་དགུ་ལྷུན་གྲུབ་ཕྱིར། །དཔག་བསམ་ཤིང་གི་ཁ་རྒྱན་ཅན། །སྟོང་གསལ་སྣ་
ཚོགས་ཉིད་ཀྱི་ཕྱིར། །བུམ་གདན་སྣ་ཚོགས་པདྨའི་ཚུལ། །དེ་ཀུན་འོད་ལྔས་ཡོངས་བསྐོར་བ། །ཀུན་ཀྱང་
343

བི་མ་སྙིང་ཐིག
གདོད་ནས་རིགས་ལྔའི་ངང་། །རང་བཞིན་གནས་པའི་བརྡའ་ཡིན་ནོ། །དེ་འདྲའི་རང་བཞིན་བུམ་པ་དེ། །
འགྲོ་བ་ཀུན་ལ་ཡེ་ནས་གནས། །རང་སེམས་འོད་མཐའ་མེད་པ་ནི། །སེམས་ཉིད་ཀ་དག་ཆོས་སྐུའི་ངང་། །
འོད་གསལ་གཟུགས་སྐུའི་རང་བཞིན་ཤར། །དེ་ལ་སྐུ་ལྔ་ཡེ་ཤེས་ལྔ། །རང་མདངས་ཁ་དོག་རྣམ་ལྔ་ཤར། །
དེ་ཕྱིར་ཆོས་སྐུ་གཟུགས་སྐུ་གཉིས། །གཞི་གནས་རྫོགས་ཕྱིར་སྣང་སྟོང་ཕྱིར། །གཞི་ཡང་བུམ་པའི་བརྡས་
བསྟན་ནོ། །ལམ་ཡང་ཀ་དག་ལྷུན་གྲུབ་གཉིས། །གནས་ཕྱིར་དེ་ཡི་རྩལ་ཀྱང་གཉིས། །འགྱུ་བའི་སེམས་
དང་འབྱུང་བཞིའི་ལུས། །རྡོས་བཅས་ཡུལ་དང་བཅས་པའོ། །དེ་ལྟར་རྩལ་གཉིས་སྦྱང་བའི་ཕྱིར། །ཉམས་
ལེན་ཁྲེགས་ཆོད་ཐོད་རྒལ་གཉིས། །ཁྲེགས་ཆོད་ཅོག་བཞག་རང་གྲོལ་གྱིས། །སྟོང་པའི་རྩལ་ལས་འཕྲོས་
པ་ ཡི། །འགྱུ་བའི་རིག་པ་ཟད་སར་སྐྱེལ། །ཐོད་རྒལ་རང་འོད་དབྱིངས་ཤར་ལ། །མི་འགྱུར་མཉམ་པའི་
གཟེར་བཏབ་པས། །ལུས་དང་ཡུལ་གྱི་རྡོས་བཅས་ནུབ། །རང་གསལ་ཐོག་མའི་འོད་ལྔར་གྲོལ། །ཟད་པའི་
ས་ལ་གྲོལ་བར་བྱེད། །དེ་ཕྱིར་ཐོད་རྒལ་ཁྲེགས་ཆོད་གཉིས། །སྣང་སྟོང་ཆོས་སྐུ་གཟུགས་སྐུ་གཉིས། །
ཉམས་སུ་ལེན་ཕྱིར་ལམ་ཉིད་ནི། །བུམ་པའི་བརྡའ་ཡིས་མཛད་པའོ། །འབྲས་བུ་ཀ་དག་ལྷུན་གྲུབ་གཉིས། །
དེ་ཡང་ཟད་སར་གྲོལ་བའི་ངང༌། །རིག་པ་སྔོན་ཐོག་ཉིད་ཀྱི་གཞི། །རང་འོད་ལྔ་ཡི་གདངས་དང་བཅས། །
རིགས་ལྔའི་ཚུལ་དུ་ལྷུན་གྱིས་གྲུབ། །དེ་ཡི་ངོ་བོ་སྣང་ཙམ་ན། །བརྗོད་བྲལ་ཀ་དག་ཆེན་པོར་གནས། །དེ་
ཡང་རང་རིག་འོག་མིན་གནས། །ཕྱོགས་བཅུ་ན་མེད་དབུས་མཐའ་མེད། །སྟོང་ཁམས་རིག་པའི་ཞིང་ཁམས་
ནི༑ ༑སེམས་དེ་འོད་དང་འོད་ཁྱིམ་དང༌། །གཙོ་འཁོར་ཡོངས་རྫོགས་ཚུལ་དུ་སྣང་། །ལྷུན་འབྱམས་སྙིང་པོ་
རྒྱལ་བའི་ཞིང་། །རྣམ་དག་སྟུག་པོ་བཀོད་པའོ། །ཞིང་དེའི་རྒྱལ་བ་རྒྱ་མཚོ་ཡང་། །མི་གསུང་མི་གཡོ་སྤྲོས་
དང་ བྲལ། །བྱིན་གྱིས་བརླབས་ ཀྱིས་ རང་བྱུང་བའི། །བསྟན་པ་གསང་བ་ཅོད་པན་ཡང་། །རང་བབས་
ཕྱོགས་བཅུར་རབ་སྣང་ངོ༌། །དེ་ལྟར་སྐུ་གསུང་ཐུགས་ཆེན་པོ། །རང་བཞིན་ལྷུན་རྫོགས་ངང་ཉིད་ལས། །
གདུལ་བྱའི་འཇིག་རྟེན་གང་ཡོད་དེར། །སྤྲུལ་པ་གང་འདུལ་དེར་སྣང་བས། །འགྲོ་བའི་དོན་ཀུན་ལྷུན་གྱིས་
གྲུབ། །བརྗོད་བྲལ་ཀུན་གྱི་ངོ་བོ་ནི། །ཆོས་སྐུ་རང་བཞིན་གཟུགས་ཀྱི་སྐུ། །ཐུགས་རྗེ་དེ་ལས་འཕྲོས་པ་ཡི། །
སྤྲུལ་པ་རྣམས་ཏེ་དེ་ལྟར་ན། །འབྲས་བུའང་ཆོས་སྐུ་གཟུགས་སྐུ་གཉིས། །བུམ་པའི་བརྡ་ཡིས་བསྟན་པའོ། །
འདི་ནི་བྱར་མེད་ཀློང་ཡངས་ཀྱིས། །མཆིམས་ཕུ་དཔལ་གྱི་རི་ལ་སྦྱར། །དགེའོ།། །།
༄༅། །ཤིན་ཏུ་སྤྲོས་པ་མེད་པའི་སྐལ་ལྡན་གྱི་དབང་བཞུགས་སོ༔ ལུང་མེད ། རྒྱ་གར་སྐད་དུ༔ མ་ཧཱ་སནྟི་ ཨ་
394

སྤྲོས་མེད་དབང་བསྐུར་རིན་ཆེན་བཀོད་པའི་གནད་ཀྱི་ཡི་གེ་སོགས།
བྷི་ཥེ་ན་ཀ་རུ་ར་ནཱ་མོ༔ བོད་སྐད་དུ༔ རང་བཞིན་རྫོགས་པ་ཆེན་པོའི་དབང་བསྐུར་བ་བྱ་རྩོལ་ལས་འདས་
པའི་ལུགས༔ བཅོམ་ལྡན་འདས་བྱ་རྩོལ་ཀ་དག་ཉིད་ལ་ཕྱག་འཚལ་ལོ༔ གང་འདིར་འབྲས་བུ་སྨིན་བྱེད་
པའི༔ རང་བཞིན་གནས་ལུགས་མཚོན་པའི་ཕྱིར༔ ཡེ་ཤེས་རྩོལ་སྒྲུབ་བྲལ་བའི་དོན༔ སྙིང་པོ་བླ་མེད་དོན་
མཆོག་གིས༔ ད་ལྟ་ཉིད་དུ་ཐོབ་བྱའི་ཕྱིར༔ གསང་སྔགས་ཐབས་ཀྱི་མཚོན་ཚུལ་ལས༔ འདིར་ནི་བྱ་རྩོལ་
བྲལ་བའི་ཆོས༔ གསང་མཆོག་དབང་རྣམས་བསྐུར་འདོད་པའི༔ དོན་གྱི་དབང་བསྐུར་བཤད་པར་བྱ༔ ལུས་
བཅས་རྩོལ་སྒྲུབ་མེད་པ་ཡིས༔ མ་བསྐུར་ཡེ་རྫོགས་དོན་དེ་ཉིད༔ མ་བྱས་བཞག་པའི་རང་བཞིན་དུ༔ ཐོག་
མར་བབས་ཀྱིས་གྲུབ་པའི་ལུགས༔ རྣམ་དག་སྲིད་གསུམ་ཡོངས་གྲོལ་ཞིང་༔ སྟོང་གསུམ་ཡེ་རྒྱས་བཏབ་
པའི་དབང་༔ རིམ་མིན་ཅིག་ཅར་འཇུག་པའི་ཚུལ༔ རང་གནས་བབས་ལུགས་ཆེན་པོའི་དབང་༔ དབང་པོ་
རབ་ཀྱི་ཡང་རབ་ཀྱི༔ དོན་དུ་ཡི་གེ་འདི་བརྩམས་བཀོད༔ དེ་ཡང་གཞི་ནས་གྲུབ་པའི་ཕྱིརཿ གློ་བུར་བཙན་
ཐབས་ཡང་མིན་ཏེ༔ རང་ལ་གནས་པའི་ཡེ་ཤེས་ཉིད༔ དབང་པོས་དངོས་སུ་བལྟ་དོན་དུ༔ ངེས་པའི་དབང་
འདིས་རྡུལ་ཚོན་ནས༔ ཡེ་ཤེས་ཅིག་ཅར་འཇུག་པའི་ཕྱིར༔ ལྷ་སྔགས་དམ་རྫས་མ་བརྟེན་པར༔ གནས་
ལུགས་ཚིག་གིས་མཚོན་བྱས་ནས༔ རྩལ་དབང་མ་བསྐུར་རྫོགས་པའི་དོན༔ དད་བརྩོན་ཤེས་རབ་ལྡན་པ་
ཡིས༔ སྐལ་ལྡན་སྙིང་གི་བུ་གཅིག་ལ༔ གཅིག་དང་གཉིས་དང་གསུམ་ལ་ནི༔ ངེས་པར་ཉམས་སུ་མྱོང་བའི་
གནད༔ བསྐུར་ལུགས་འདི་ལ་བརྟེན་ནས་ནི༔ ཅིག་ཅར་དོན་དུ་འདི་བསྟན་པས༔ འདི་ལྟར་སྤྱོད་ཅིག་ས་མ་ཡ༔
འདི་ཉིད་གསང་སྔགས་ཀུན་གྱི་བཅུད༔ མ་བཙལ་བཞག་པའི་དོན་དེ་ནི༔ བདག་གིས་བརྡའ་ལ་བརྟེན་ནས་
ཀྱང་༔ ཤེས་རབ་ཀྱིས་ནི་དཔྱད་མེད་པར༔ དབང་པོའི་སྒོ་ལ་མངོན་སུམ་དུ༔ སྣང་བ་ཡེ་ཤེས་གཏན་དབབ་
ཕྱིར༔ འདི་ལྟར་ངེས་པའི་དོན་འཇུག་བགྱི༔ འདིར་གསང་བ་ངོ་བོ་ཉིད་ཀྱི་དབང་བསྐུར་ཐོབ་པར་འདོད་པ་
རྣམས་ཀྱིས་འདི་ལྟར་འཇུག་པར་བྱའོ༔ དེ་ཡང་བླ་མ་ལུང་དང་ལྡན་པ་རབ་ཏུ་གཅེས་ཏེ༔ ལུང་དང་མི་ལྡན་
གསང་སྔགས་ལུང་བཞིན་མི་
འཇིག་རྟེན་གྱི་རྙེད་བཀུར་ལ་སེམས་པའམ༔ 
པའམ༔ དམ་ཚིག་མེད་པའམ༔ 
འཛིན་པའམ༔ རྒྱུད་ལ་དགོངས་པ་མི་གནས་པའམ༔ རིག་པ་མངོན་སུམ་དུ་མ་མཐོང་བས་ནི་དབང་བསྐུར་
འདི་ལྟ་བུའི་བླ་མས་དབང་བསྐུར་ན་ལམ་ལོག་པར་འདྲེན་པས་ན་ལོག་འདྲེན་ཞེས་
དུ་རུང་བ་མ་ཡིན་ཏེ༔ 
བྱའོ༔ འདིས་དབང་བསྐུར་ན་ལུས་སེམས་ཆུད་ཟོས་པའི་སྟེང་དུ་རྡོ་རྗེའི་དམྱལ་བར་མདའ་འཕངས་པ་བཞིན་
དུ་དཔོན་སློབ་གཉིས་ཀ་སེམས་ཀྱི་སྣང་བར་འགྱུར་རོ༔ དེའི་ཕྱིར་ན་མཚན་ཉིད་དང་ལྡན་པའི་བླ་མ་རབ་ཏུ་=
395

བི་མ་སྙིང་ཐིག
གཅེས་སོ༔ སློབ་མ་ཡང་སུ་རུང་རུང་ལ་བྱ་བ་མ་ཡིན་ཏེ༔ རྩོལ་བྲལ་གྱི་དབང་ལ་འཇུག་པའི་དད་པ་ཅན༔
འཁོར་བ་ལ་ཡིད་དབྱུང་དད་པ་ལ་སྐྱོ་ངལ་མེད་པ་དང་༔ འཇིག་རྟེན་གྱི་ནོར་ལ་ཆགས་པ་མེད་ཅིང་གཏོང་
ནུས་པ་དང་༔ ཤེས་རབ་ཆེན་པོ་མཆོག་གི་བློ་རྒྱས་པ་དང་༔ གསང་སྔགས་ལ་སྲི་ཞུ་ཁྱད་པར་ཅན་གྱིས་རབ་ཏུ་
ཞུ་བ་དང་༔ བླ་མ་ལ་གུས་ཤིང་དབང་པོ་དུལ་བ་དང་༔ ང་རྒྱལ་དང་བྲལ་ཞིང་ཆོག་ཤེས་པ་དང་༔ སྐྱེ་ཤི་
གཉིས་ལ་བྱེད་པའི་གང་ཟག་གིས་འཇུག་པར་བྱ་བ་ཡིན་གྱིསཿ འདི་ལྟ་བུ་དང་མི་ལྡན་པས་དབང་བསྐུར་
ཞུས་ན་དཔོན་སློབ་གཉིས་ཀ་སེམས་ཀྱི་སྣང་བ་རྡོ་རྗེ་དམྱལ་བར་སེམས་པར་འགྱུར་རོ༔ དེས་ན་ཐོག་མ་ནས་
བརྩམས་པ་མཆོག་ཡིན་ནོ༔ འདི་ནི་དཔེར་ན་རྩིག་པའི་རྨིང་ལེགས་པ་དང་འདྲ་སྟེ༔ རྨིང་ལེགས་ན་རྩེ་ལ་
བླང་ཀྱང་ཉེས་པའི་སྐྱོན་མི་འོང་སྟེ༔ དེའི་ཕྱིར་ན་བླ་མ་ལུང་དང་ལྡན་ཞིང་སློབ་མ་དད་བརྩོན་ཤེས་རབ་དང་
ལྡན་པ་གལ་ཆེའོ༔ ད་ནི་བླ་མའི་བྱ་བ་བསྟན་པ་ནི༔ དེ་ནས་སྐལ་ལྡན་ལ་དབང་བསྐུར་བའི་དོན་དུ་བླ་མས་
རང་གི་ལུས་བཀྲུས་ནས་རང་གི་བླ་མ་ལ་ཡོན་འབུལ་བ་དང་གསོལ་བ་བཏབ་ནས་དབང་བསྐྱར་མ་ཞུས་ལ་
བླ་མ་མཉེས་པར་བྱ༔ གལ་ཏེ་བླ་མ་མི་བཞུགས་ན་བླ་མའི་སྐུ་གསུང་ཐུགས་ལ་ཤེས་པ་གཏད་དེ་ཞག་བདུན་
ནམ་བཅུ་གཅིག་ཚུན་དུ་གསོལ་བ་གདབ་ཅིང་བསྒོམ་པར་བྱའོ༔ དེ་ལྟར་བྱས་པས་དངོས་སམ་རྨི་ལམ་
ལྟས་སུ་རང་གི་བླ་མ་བྱོན་ནས་ཆོས་སྟོན་པ་ལ་སོགས་པའི་རྟགས་འབྱུང་ངོ་༔ གལ་ཏེ་བླ་མ་རང་དུ་མ་བྱུང་
ཡང་གཞན་གྱིས་སྟོན་པ་ལ་སོགས་པ་དང་ཆོས་ཀྱི་གཏམ་བྱེད་པ་ལ་སོགས་པ་བྱུང་ངོ་༔ དེ་ནས་དུར་ཁྲོད་དུ་
ཞག་གསུམ་མམ་ལྔའི་བར་དུ་སྤྱོད་པ་བརྩམས་ཏེ་འཁོར་འདས་རུ་ཤན་འབྱེད་པའི་སྤྱོད་པ་བྱ༔ དེ་ལྟར་སྤྱོད་པ་
བྱས་པས་ལུས་ངག་གི་རྟགས་འབྱུང་སྟེ༔ དེ་ནས་ཡང་རི་ཁྲོད་དམ་ཤིན་ཏུ་དབེན་པའི་སར་ཕྱིན་ཏེ་རིག་པ་རྡོ་
རྗེ་ལུ་གུ་རྒྱུད་ལ་ཉམས་སུ་བླངས་ཏེ་ཞག་བདུན་ནམ་བཅུ་གཅིག་གམ་ཉི་ཤུ་རྩ་གཅིག་ཏུ་ཉམས་སུ་བླང་བར་
བྱའོ༔ དེ་ནས་སློབ་མ་ལ་དབང་བསྐུར་བའི་གནས་ཁང་དུ་འོངས་ཏེ༔ སློབ་མ་དད་པ་ཅན་གཉིས་དང་གསུམ་
ཚུན་ཆོད་ལས་མང་དུ་མི་རུང་སྟེ་ཤིན་ཏུ་བརྟགས་ལ་བྱའོ༔ དེ་ནས་སློབ་མའི་བྱ་བ་བླ་མས་བསླབ༔ སློབ་མ་
ཀུན་ཁྲུས་ནས་བཏོན་གོས་བརྗེས་ལ་དད་མོས་དང་ལྡན་པར་གནས་སོ༔ བླ་མས་བགེགས་བསྲུང་བའི་ཕྱིར་
ཡི་གེ་བརྒྱད་ཀྱི་རྒྱས་གདབ་པར་བྱ་སྟེ། ཐོག་མར་ཧཱུྃ་གི་རྒྱས་གདབ་པ་ནི༔ བླ་མའི་སྟོད་གཡོགས་རྣམས་ཕུད་ཏེ་
ལུས་སྟངས་སྟབས་ཀྱི་ཚུལ་དུ་བྱ་སྟེ༔ ཧཱུྃ་ཞེས་ངར་དང་བཅས་ཏེ་བརྗོད་ནས་སློབ་མའི་རྩ་གསུམ་པ་ཅན་བྱ་བ་
སྙིང་གི་རྩེ་ན་མངོན་ཡོད་པ་དེའི་ནང་དུ་འཕང་ངོ་༔ སློབ་མ་རང་གི་ལུས་ཧཱུཾ་སྔོ་སྐྱ་བ་ཆེན་པོ་ཞིག་ཏུ་བསྒོམ་དུ་
396

སྤྲོས་མེད་དབང་བསྐུར་རིན་ཆེན་བཀོད་པའི་གནད་ཀྱི་ཡི་གེ་སོགས།
གཞུག་གོ༔ དེའི་རྗེས་ལ་ཡི་གེ་ཡཾ་གཅིག་ཐོན་ཏེ༔ སློབ་མའི་སྤྱི་བོ་ནས་རྐང་མཐིལ་གྱི་བར་དུ་རྩ་རིག་བྱེད་བྱ་
བ་ཡོད་དོ༔ དེར་ཞུགས་པར་བསམ་ཞིང་སློབ་མ་ལུས་ཡི་གེ་ཡཾ་ལྗང་གུ་ཆེན་པོ་ཞིག་ཏུ་བྱས་ཏེ་བསྒོམ་དུ་
གཞུག་གོ༔ དེ་བཞིན་དུ་ཡི་གེ་རཾ་ལྟེ་བར་བྱ་སྟེ་གོ་རིམ་བཞིན་དུ་བྱའོ༔ མགྲིན་པར་ཁཾ༔ དབྲལ་བར་ཨེ༔
ལྐོག་མར་སུ་དེ་ལྟར་བྱས་ནས་རང་གི་ལུས་གཅེར་བུར་ཕྱུངས་ཏེ་རིག་པ་ཡི་གེ་ཧ་དང་བཅས་པ་བསྒོམས་ལ༔
ངག་ཏུ་ཧ་ཧ་དྷ་དྷ་ཞེས་དྲག་པར་བསྒྲགས་པས་སློབ་མའི་ལུས་ངག་ཡིད་གསུམ་འཛིན་པའི་དྲི་མ་དག་པར་
བྱས་ནས་ལུས་ལྷ་ཆེན་པོ་ཞིག་ཏུ་བསྒོམ་དུ་གཞུག་གོ༔ ཡང་ཕཊ་ཅེས་ཤིན་ཏུ་དྲག་པར་བརྗོད་ནས་སློབ་མའི་
སྙིང་ལ་བཅུག་པས༔ སློབ་མས་ཀྱང་ཕཊ་ཅེས་དྲག་ཏུ་ཤུགས་དང་བཅས་བས་དྲག་ལ་ཐུང་བར་ཟླར་རུ་
བཅུག་ལ༔ བགེགས་རྣམས་མི་རྟོག་པའི་ཡི་གེ་བརྒྱད་ཀྱིས་རང་གནས་རྩ་བའི་རང་སྐད་དང་བཅས་པས་
བསྲུངས་ལ༔ སློབ་མ་ཀུན་དུར་ཁྲོད་དུ་མ་ཕྱིན་གྱི་བར་ལ་ཕཊ་དྲག་ཏུ་བཟླས་ལ༔ དེ་ནས་དུར་ཁྲོད་དུ་ཕྱིན་པ་
དང་གཏོར་མ་ཞིག་བཏང་ལ ལུས་ཀྱི་སྤྱོད་པ་ཞག་གཅིག་ཏུ་བྱ་སྟེ༔ དེ་ནས་ངག་རུ་ཤན་འབྱེད་པའི་སྤྱོད་པ་
བྱ༔ དེ་ནས་སེམས་ཀྱི་སྤྱོད་པའི་མན་ངག་ལ་བསླབས་ཏེ་ཞག་གཅིག་ཏུ་བྱའོ༔ དེ་ལྟར་ཞག་གསུམ་དུ་ལུས་
ངག་ཡིད་གསུམ་ཞེན་པ་བཟློག་པའི་སྤྱོད་པ་བྱས་པས་ལུས་ངག་སེམས་ལ་བགེགས་མི་འཇུག་པར་བྱ་བ་དང་༔
དེ་ལྟར་བྱས་པས་ལུས་ངག་གི་ཞེན་པ་རང་ལོག་པའི་དགོས་པ་ཡོད་པའོ༔ དེ་ནས་གནས་ཁང་དུ་འོང་སྟེ་བླ་
མ་ལ་བྱ་རྩལ་དང་བྲལ་བའི་རང་བཞིན་རྫོགས་པ་ཆེན་པོའི་དབང་ཞུ་བར་བྱ་སྟེ༔ རང་ལ་ཡིད་དུ་འོང་བའི་
རྫས་ཤིན་ཏུ་གཅེས་པ་བླ་མ་ལ་བཞེད་པ་མེད་ཀྱང་ཕུལ་ཏེ་མཉེས་པར་བྱས་ལ་གསེར་ལ་སོགས་པའི་མཎྜལ་
ཕུལ༔ དེ་བཞིན་དུ་འབྲུ་དང་༔ དྲི་བཟང་སྣ་ཚོགས་དང་༔ མེ་ཏོག་ལ་སོགས་པའི་མཎྜལ་རྣམས་བླ་མ་ལ་ཕུལ་
དབང་ཞུའོ༔ དེ་ནས་བླ་མས་སློབ་མ་རྗེས་སུ་བཟུང་བའི་ཕྱིར་དབང་བསྐུར་དངོས་གཞིའི་གདམས་ངག་འདི་
གནས་དེར་དམིགས་པའི་རྟེན་ལ་བརྟེན་ནས་གཞི་མཚོན་པའི་ཕྱིར་དྲི་སྣ་ཚོགས་པའི་མཎྜལ་མདའ་
ལྟ་སྟེ༔ 
དེའི་སྟེང་དུ་ཁ་དོག་རེ་རེས་གཙོ་བྱས་པའི་
གང་གྲུ་བཞི་པའམ༔ ཡང་ན་ཟླུམ་པོ་ཤིན་ཏུ་མཉམ་པར་བྱས་ཏེ༔ 
མེ་ཏོག་ཚོམ་བུ་སྣ་ལྔ་སྟེ་ལྔ་ཚན་ལྔ་དགྲམ འཕགས་པ་རྣམས་མཆོད་པའི་ཕྱིར་མེ་ཏོག་དང་མར་མེ་ལ་
སོགས་པ་ཡང་འབྱོར་ཚད་བཤམ༔ འཇིག་རྟེན་པའི་བར་ཆད་ཞི་བར་བྱ་བའི་ཕྱིར་མཁའ་འགྲོ་མ་དང་ཆོས་སྐྱོང་
རྣམས་ལ་གཏོར་ཚོགས་ཀྱང་ཤིན་ཏུ་བཟང་བར་བཤམ་མོ༔ བླ་མ་བཀའ་བརྒྱུད་རྣམས་ལ་གསོལ་བ་འདེབས་
པ་ལ་སོགསགོང་ལྟར་བྱས་ལ༔ དེ་ནས་སློབ་མ་འཁོར་བ་ལ་བློ་དོར་བར་བྱ་བའི་ཕྱིར་ཉེས་དམིགས་དང་དད་པ་
397

བི་མ་སྙིང་ཐིག་
བསྐྱེད་པ་ལ་སོགས་པའི་ཆོས་རྣམས་བཤད་དོ༔ 
གཞན་ཡང་ཆོས་ཀྱི་སྐུའི་སྣང་བ་མ་མཐོང་གི་བར་དུ་ཅིས་
ཀྱང་དགོས་པ་མེད་སྙམ་དུ་གཞུག་གོ༔ དེ་ནས་སློབ་མ་རེ་རེ་ནས་དབང་བསྐུར་བ་ནི༔ མཎྜལ་དབུལ་བ་ལ་
སོགས་པ་བྱས་ལ་མེ་ཏོག་འབུལ་བ་ནི་ལུས་གཅེར་བུར་ཕྱུང་ལ་འགྲེང་ཚུགས་སུ་ལངས་ཏེ་རྐང་པའི་ལོང་བུ་
གཉིས་གཤིབས་ལ་ལུས་བསྲངས་ཐལ་མོ་སྙིང་གར་སྦྱར་ལ༔ 
སྐལ་ལྡན་གྱི་ཤེས་པ་བླ་མའི་ཐུགས་ཀྱི་དཀྱིལ་
དུ་གཏད་ནས་སེམས་གཞན་དུ་སྐད་ཅིག་ཀྱང་མ་ཡེངས་པར་ཤེས་པ་བླ་མའི་ཐུགས་ལ་བཅུག་ལ་བསྒོམ་དུ་
གཞུག་གོ༔ བླ་མས་ཁོའི་ཤེས་པ་མི་བཏང་བའི་ཕྱིར་ཡི་གེ་ཨ་དྲུག་བརྩེགས་ཀྱི་རྒྱས་གདབ་བོ༔ དེ་ཡང་སློབ་
མའི་རིག་པ་ལ་དམིགས་ཏེ་ངག་ཏུ་ཡང་ཨ་དྲུག་བརྗོད་ཅིང་བུའི་རིག་པ་བཟུང་བས་སྐལ་ལྡན་གྱི་ལུས་ཀྱང་
ཇེ་ཉེ་ཇེ་ཉེ་ལ་རྩ་རུ་ཡོད་པར་འགྱུར་རོ༔ ལུས་གཡོ་བ་དང་༔ ངག་སྨྲ་བ་དང་༔ སེམས་འཕར་བ་དང་༔ དེ་ལྟར་
བྱུང་ན་རབ་ཏུ་བཟང་བ་ཡིན་ནོ༔ དེ་ནས་རིག་པའི་མེ་ཏོག་སྔོན་དུ་བླ་མ་ལ་དབུལ་བར་བྱའོ༔ དེ་ནས་བླ་མས་
རང་བཞིན་རྫོགས་པ་ཆེན་པོའི་དབང་བསྐུར་བ་ནི༔ 
སྐལ་ལྡན་དེའི་ལུས་ཀྱི་གནད་གོང་ལྟར་བྱེད་དུ་བཅུག་
སྟེ་ཤར་ཕྱོགས་སུ་ཁ་བལྟས་ལ༔ བླ་མས་འདི་སྐད་བརྗོད་དོ༔ ཨེ་མ་སྐལ་བ་དང་ལྡན་པ་ཁྱོད་ཤར་ཕྱོགས་ཀྱི་
ནམ་མཁའི་ཁམས་ན་ཕར་གམ་གམ་སོང་ཞིག་དང་༔ 
ཞེས་བརྗོད་ཅིང་སྐལ་ལྡན་དེས་ཀྱང་གོམ་པ་འབོར་
བར་བསྒོམ་དུ་གཞུག་གོ༔ དེ་བཞིན་དུ་ལྷོ་དང་༔ ནུབ་དང་༔ བྱང་རྣམས་སུ་ཡང་དེ་ལྟར་བྱའོ༔ ཉམས་ཀྱི་
རྟགས་མ་བྱུང་ན་བརྡའ་དེས་བཀྲོལ་ལོ༔ 
དེ་ནས་བླ་མས་ནམ་མཁའ་ལ་ཕྱག་ཡུག་ཡུག་པ་ལན་གསུམ་བྱས་
ལ་ངག་ཏུ་འདི་སྐད་བརྗོད་དོ༔ 
ཨེ་མ་སྐལ་བ་དང་ལྡན་པ་ཁྱོད་ནམ་མཁའི་དཀྱིལ་དུ་ཡར་ལྟོས་དང་སྟེང་ན་ཉི་
མ་ལྔ་ཤར་ནས་འདུག་པ་ལ་མིག་གིས་ལྟོས་དང་ཉི་མའི་འོད་ཟེར་འཕྲོ་བ་འདི་ལ་མིག་གིས་ཚུགས་སམ༔
ཞེས་པ་དང་༔ 
འོ་ཉི་མ་དེ་ལ་ཤེས་པ་གཏོད་ལ་ནམ་མཁའི་སྟེང་ན་ཡར་ལ་ཇེ་མཐོ་ཇེ་མཐོ་སོང་ལ་སླར་མ་
ལོག་ཅིག་ཅེས་པ་དང་༔ ཡང་བླ་མས་ལངས་ཏེ་གཡས་བརྐྱང་བའི་འདུག་སྟངས་ཀྱིས་རང་གི་མིག་གཉིས་ལ་
མཛུབ་མོ་བཙུགས་ལཿ ཨ་ཨ་ཞེས་བརྗོད་ཅིང་ཕྱོགས་བཞིར་བལྟའོ༔ ཡང་མཛུབ་མོ་ནམ་མཁའ་ལ་བསྒྲེངས་བ
ཏེ་མིག་ནམ་མཁའ་ལ་བགྲད་ནས་ཧར་རེ་བལྟ་བ་དང་ངག་ཏུ་ནི་ནམ་མཁའ་འདི་ནི་རྒྱ་ཆེའོ༔ ཞེས་ལན་
གསུམ་བྱའོ༔ དེ་ལྟར་དབང་དེ་རྣམས་རྫོགས་ནས་ཀུན་གྱི་ཉམས་དྲིའོ༔ སྐལ་བ་དང་ལྡན་ན་ཅི་ལྟ་བ་བཞིན་
དུ་གོ་བས་ཏེ༔ གལ་ཏེ་མ་གོ་ན་བརྡའ་བཀྲོལ་བས་བླ་མའི་མན་ངག་དམ་པར་འགྱུར་བས་སོ༔ དེ་ནས་རིག་
པ་མངོན་སུམ་གྱི་མན་ངག་བཏབ་པ་ཉམས་སུ་ལེན་དུ་གཞུག་གོ༔ 
ཤིན་དུ་སྤྲོས་པ་མེད་པའི་སྐལ་ལྡན་གྱི་
398

སྤྲོས་མེད་དབང་བསྐུར་རིན་ཆེན་བཀོད་པའི་གནད་ཀྱི་ཡི་གེ་སོགས།
 སྤྲོས་པ་ལ་དགའ་བ་
རྒྱ་གར་གྱི་མཁན་པོ་བི་མ་མི་ཏྲས་སྒྲ་རང་འགྱུར་དུ་བསྒྱུར་བའོ༔ 
དབང་རྫོགས་སོ༔ 
རྣམས་ཀྱིས་ནི་དབང་གི་ཕྲ་ཏིག་ཆེ་བར་སྙེག་པར་བྱའོ༔ ས་མ་ཡཱ༔ རྒྱ་རྒྱ་རྒྱ༔
༄༅། །སྤྲོས་མེད་དབང་གི་ཏིཀ་བཞུགས་སོ༔ ལུང་མེད༔ ༈ བཅོམ་ལྡན་འདས་སྤྲོས་པ་ཐམས་ཅད་ཉེ་བར་ཞི་
དད་པ་རབ་དང་ལྡན་པའི་སྐལ་ལྡན་ངེས་པའི་ལུས་ཅན་ཉིད༔
བའི་དཔལ་རྡོ་རྗེ་འཆང་ལ་ཕྱག་འཚལ་ལོ༔ 
རྨོངས་པ་མེད་ཅིང་འཇུག་སྒོ་བསལ་བྱའི་ཕྱིར༔ འཕྲ་ཏིག་མིག་
རང་བཞིན་རྫོགས་པ་ཆེན་པོའི་དོན་ལ་ཡང༔ 
སྤྲོས་ལ་དགའ་བའི་དོན་དུ་དེ་
དབང་བཞི་རྫོགས་པར་བྱེད་པའི་དོན་ཉིད་དུ༔ 
གི་རིན་ཆེན་རྒྱན་སྤྲས་པའི༔ 
སྤྲོས་མེད་དབང་གི་མན་ངག་གནད་ཉིད་ནི༔
ད་ནི་སྤྲོས་པ་དག་དང་བྲལ་བའི་དོན་དུ་ཡང་༔ 
བསྟན་ནས༔ 
གལ་ཏེ་སྐལ་བ་དང་ལྡན་པའི་སྐྱེས་བུས་དབང་བཞི་
འདི་ལྟར་དམ་ཚིག་ལྡན་པས་ངེས་པར་གཟུང་བར་བྱ༔ 
ཡང་ན་སྤྲོས་པ་ལ་མི་དགའ་བ་རྣམས་ལ་འདི་ལྟར་སྤྲོས་པ་མེད་པའི་དབང་བསྐུར་
རྫོགས་པར་བྱེད་པའམ༔ 
སྣོད་དང་ལྡན་པའི་སྐལ་ལྡན་གཉིས་སམ་གསུམ་
བས་རང་བཞིན་རྫོགས་པ་ཆེན་པོའི་དབང་བསྐུར་འདི༔ 
འདི་ལྟ་བུའི་དད་པ་ཅན་འཁོར་བ་ལས་བློ་ལྡོག་པ་རང་བཞིན་
ལས་མང་ན་དམ་ཚིག་གི་ཆད་པ་འབབ་བོ༔ 
རྣམ་པར་རྟོག་པ་བགས་ཀྱིས་ཆུང་བ་འདོད་པ་ཆུང་ཞིང་ཆོག་ཤེས་
གྱིས་སོས་དལ་ཞིང་རང་ཤུགས་བཟང་བ༔ 
འདི་ལྟ་བུའི་སློབ་མ་གཅིག་གམ་གཉིས་ནས་གསུམ་
པ་ཅན་རང་བཞིན་རྫོགས་པ་ཆེན་པོའི་སྣོད་ཡིན་པསཿ 
དངོས་གཞིའི་བྱ་བའི་རིམ་པའོ༔ དེ་ནས་བླ་མ་
མན་ཚད་ལ་བསྐུར་བའོ༔ དེ་ལ་སྔོན་དུ་བྱ་བའི་སྡོམ་པ་དང་༔ 
ཉིད་ལ་སློབ་མས་དབང་གི་ཞུ་བ་ཕུལ་ནས་དེ་ཉིད་ལ་གུས་པ་འཇོག་པའི་ཕྱིར་དུ་རང་བླ་མ་ལ་དབང་བསྐྱར་
གལ་ཏེ་མི་བཞུགས་ན་བླ་མ་ཉིད་ནམ་མཁར་དམིགས་ཏེ་སྤྲོས་པ་མེད་པའི་དབང་རྣམས་ཡིད་
ལ་ཞུ་བ་དང་༔ 
ངག་གི་དྲི་མ་དག་པར་བྱ་བའི་
བརྒྱུད་པའི་བླ་མ་རྣམས་ལ་གསོལ་བ་གདབ་པར་བྱ་བ་དང་༔ 
ཀྱིས་བླང་ངོ་༔ 
གཉིས་སུ་མེད་པའི་དོན་ལ་བློ་བསྐྱེད་པར་བྱ་བའི་ཕྱིར་ཡེ་
ཕྱིར༔ ཡི་གེ་གསུམ་ལ་ངག་འབྱོངས་པར་བྱ་བ་དང་༔ 
འཁོར་བ་ལ་ཡིད་དབྱུང་བར་བྱ་བའི་ཕྱིར་མི་རྟོག་པ་བསྒོམ་པ་དང་༔
ཤེས་ལྔའི་མཚན་ཉིད་བསྒོམ་པ་དང་༔ 
ལྟ་བའི་དོན་
སྤྱོད་ལམ་གྱིས་རྗེས་སུ་བཟུང་བའི་ཕྱིར་བྱ་བྱེད་ཀྱི་སྤྱོད་པ་ཉེར་གཅིག་བརྩམ་པར་བྱ་བ་དང་༔ 
དེ་
དྲན་པར་བྱ་བའི་ཕྱིར་སྟོང་བ་ཉིད་བསྒོམ་པ་ལ་སོགས་པ་ནི་སློབ་དཔོན་གྱི་སྔོན་དུ་འགྲོ་བའི་ལས་སོ༔ 
སློབ་མ་དད་པ་དང་ལྡན་པ་དེ་ཡང་
ལྟར་རྡོ་རྗེ་སློབ་དཔོན་གྱིས་སྔོན་དུ་འགྲོ་བའི་ལས་རྣམས་བྱས་ནསཿ 
འཁོར་བ་ལས་ཡིད་དབྱུང་བར་བྱ་བའི་ཕྱིར་མི་རྟག་པ་བསྒོམ་པའི་ལས་རྣམས་བསླབས་ཏེ་བསྒོམ་དུ་གཞུག་
399

བི་མ་སྙིང་ཐིག
གོ༔ དེ་ཡང་ཞག་ལྔའམ་དགུ་འམ་བཅུ་གཅིག་གི་བར་དུ་བསྒོམ་དུ་གཞུག་གོ༔ དེ་ལྟར་བསྒོམས་པས་དད་པ་
དྲག་པོ་སྐྱེ་བ་དང་༔ འཁོར་བ་ལས་ཡིད་དབྱུང་༔ སྒྱིད་ལུག་པ་དང་ངེས་པར་འབྱུང་བར་ངེས་སོ༔ དེ་ནས་
སློབ་དཔོན་གྱིས་འཁོར་བའི་ཉེས་དམིགས་རྣམས་དང་སངས་རྒྱས་ཀྱི་ཡོན་ཏན་རྣམས་བཤད་ལཿ སྤྲོས་པ་
མེད་པའི་དབང་བསྐུར་བའི་གནས་རབ་ཏུ་དབེན་པར་དཔོན་སློབ་རྣམས་ཕྱིན་ཏེ་གནས་ཁང་གི་ནང་ཐམས་
ཅད་དྲི་སྣ་ཚོགས་ཀྱིས་ཆག་ཆག་གདབ་པ་དང་༔ མཎྜལ་ཟླུམ་པོ་མེ་ལོང་གི་ངོས་ལྟར་མཉམ་པར་བྱས་ལ༔
དེ་ཉིད་ཀྱི་དབུས་སུ་རྡུལ་ཚོན་གྱིས་བུམ་པ་དམར་པོ་ཁ་རྒྱན་དང་མགུལ་ཆིངས་དང་བཅས་པ་དག་བྲིས་ལ༔
ཟླུམ་ཞིང་མཉམ་པ་ཚོན་སྣ་ལྔའི་ར་བས་བསྐོར༔ དེའི་ཤར་ཕྱོགས་སུ་ཤིང་ཁྲིའི་སྟེང་དུ་རིན་པོ་ཆེའི་བུམ་པ་
གས་པ་དང་ཆག་པ་དང་ཞོམ་པ་མེད་པ་གསུམ་གྱི་ནང་དུ་སྨན་སྣ་ཚོགས་པ་དང་༔ དྲི་སྣ་ཚོགས་པ་དང་༔
མར་དང་འོ་མ་ལ་སོགས་པས་བཀང་ལ༔ འབྲས་བུ་དང་མེ་ཏོག་ཅན་གྱི་ཤིང་གི་ཁ་རྒྱན་བྱས་ལ༔ རས་དམར་
པོ་དྲི་མ་མེད་པ་གསུམ་གྱིས་མགུལ་བ་བཅིང་ངོ་༔ དེ་ལྟར་བུམ་པ་རེ་རེའི་སྟེང་དུ་རྨ་བྱའི་མདོངས་གསུམ་
གསུམ་དང་༔ མེ་ལོང་དང་མན་ཤེལ་གསུམ་གསུམ་བཞག་པར་བྱའོ༔ མར་མེ་དང་ལྷ་བཤོས་ལ་སོགས་པ་
བདུན་ལས་མི་ཉུང་བར་བྱས་ལ༔ དེ་ནས་སློབ་མ་རྣམས་ཕྱི་རོལ་ནས་ལས་བུམ་གྱི་ཁྲུས་ཆུ་ནས་བཏོན་ལ༔
གོས་གསར་བ་གྱོན་པ་ལ་སོགས་པ་རྒྱན་དག་གིས་ལེགས་པར་བརྒྱན་ཅིང་གྲལ་ལ་ལེགས་པར་འཁོད་དེ་
བགེགས་ཀྱི་བར་ཆད་ཞི་བར་བྱ་བའི་ཕྱིར་ལས་ཀྱི་སློབ་དཔོན་གྱིས་གུ་གུལ་གྱི་དུད་པས་བདུག༔ དེ་ནས་
སྤྲོས་པ་མེད་པའི་དབང་བསྐུར་བའི་དོན་དུ་གསེར་གྱི་མཎྜལ་དབུལ་ཞིང་ཐལ་མོ་སྦྱར་ནས༔ བླ་མ་རྡོ་རྗེ་
འཛིན་པ་ནི༔ ཁམས་གསུམ་འཁོར་བའི་གཉེན་གཅིག་པུ༔ འགྲོ་བ་མགོན་མེད་རྣམས་ཀྱི་སྐྱབས༔ ཐར་པའི་
ལམ་སྐས་ཆེན་པོ་སྟེ༔ མ་རིག་སེལ་བའི་སྒྲོན་མེ་ལ༔ མུན་པའི་ཚོགས་བདག་སྐྱབས་སུ་མཆི༔ འཁོར་བ་
འདམ་གྱི་ཚོགས་ནང་དུ༔ བྱིང་བ་སྐྱབས་མེད་བདག་ལ་སྐྱོབས༔ དུག་གསུམ་ཉི་མས་རླན་བྲལ་བས༔ ཐུགས་
རྗེའི་ཆུ་རྒྱུན་བདག་ལ་ཕོབ༔ རྩུབ་འགྱུར་མེ་ཆེན་འབར་བ་ལ༔ རང་བྱུང་རླན་གྱིས་བསིལ་བར་མཛོད༔ ཅེས་
བརྗོད་དུ་གཞུག་སྟེ༔ ལས་ཀྱི་སློབ་དཔོན་གྱིས་རྡོ་རྗེས་དྲངས་ཏེ་གྲལ་ལ་འཁོད་དུ་གཞུག གུས་པས་འདུག་
པར་བྱའོ༔ ཕྱག་ལེན་ནི་ཉམས་སུ་ལེན་པའི་གང་ཟག༔ སློབ་དཔོན་དང་སློབ་མའི་མཚན་ཉིད་སྐྱོན་ཡོན་
རྣམས་བསྟན་ནས་ཉམས་སུ་བླང་བྱའི་གདམས་པ་ལ༔ བླ་མ་བརྒྱུད་པའི་ལོ་རྒྱུས་བཤད་དེ་སློབ་མས་ཕྱག་
དང་བཤགས་པ་བྱས་ནས་མཁའ་འགྲོ་མ་དམར་མོ་བསྒོམས་ལ་རིག་འཛིན་དང་རིགས་ལྔའི་བྱིན་འབེབས་
མ00

སྤྲོས་མེད་དབང་བསྐུར་རིན་ཆེན་བཀོད་པའི་གནད་ཀྱི་ཡི་གེ་སོགས།
དེ་ནས་འཁོར་བའི་
བྱས་ནས་མཎྜལ་ཕུལ་ནས་གསོལ་བ་བཏབ་སྟེ་སློབ་དཔོན་གྱིས་ཆོས་བཤད་པ་ནི༔ 
དེའང་སློབ་དཔོན་གྱིས་གླིང་ལས་ཁྱད་པར་འཕགས་སྟེ་འཛམ་བུའི་
མཚན་ཉིད་རྣམས་བསྟན་པར་བྱ་སྟེ༔ 
གླིང་དུ་སྐྱེས༔ ཐོབ་པར་དཀའ་བའི་མི་ལུས་རིན་པོ་ཆེ་ཐོབ༔ འདུག་པར་དཀའ་བའི་ཤཱཀྱ་ཐུབ་པའི་བསྟན་པ་
ལ་གནསཿ འཕྲད་པར་དཀའ་བའི་དམ་པའི་ཆོས་རིན་པོ་ཆེ་དང་འཕྲད་ནས༔ ཆོས་མ་བྱས་ན་མི་ཚེ་སྟོང་
ལོག་ཡིན་པས༔ ད་རེས་ཚེ་འདི་ལ་རྫོགས་པའི་སངས་རྒྱས་རིན་པོ་ཆེ་ཐོབ་པར་བྱས་ལ་སེམས་ཅན་ཐམས་
ཅད་ཐུགས་རྗེའི་སྒོ་ནས་འདྲེན་དགོས་པས་ད་རེས་ཚེ་འདི་ལ་ཐོབ་པར་བྱའོ་སྙམ་པའི་བློ་བསྐྱེད་ནས་སྨིན་
པའི་ལམ་ལ་འཇུག་དགོས༔ དེ་གྲོལ་བར་བྱེད་པའི་ཐབས་ཁོ་ན་ལ་གནས་པར་བྱས་ནས་མཐར་སངས་རྒྱས་
སྒྲུབ་པར་འདོད་པས་ན༔ དང་པོ་གཞི་མ་སྨིན་པ་སྨིན་པར་བྱེད་པ་ལ་དབང་བཞི་རྫོགས་པར་ཐོབ་དགོས་
པས་འདི་ཞུའོ༔ དེས་མ་གྲུབ་ན་སྤྲོས་མེད་མན་ཆད་ཐོབ་པར་བྱས་ནས་ཉམས་སུ་བླང་དགོས༔ དེ་ནས་
དེ་ཡང་འཁོར་བའི་མཚན་ཉིད་དེ་
འཁོར་བའི་མཚན་ཉིད་ཡིད་ལ་དྲན་པར་བྱས་ནས་འདས་པ་ལ་ཞུགས་ཏེ༔ 
ལས་ལྡོག་པར་བྱ་བའི་ཕྱིར་དུ་འཁོར་བའི་ཞེན་པ་དང་བྲལ་བར་བྱ་སྟེ༔ ཆོས་ཐམས་ཅད་རྨི་ལམ་ལྟ་བུ༔ སྒྱུ་
མ་ལྟ་བུ༔ སྤྲུལ་པ་ལྟ་བུ༔ དྲི་ཟའི་གྲོང་ཁྱེར་ལྟ་བུ་བར་སྣང་གི་གློག་ལྟ་བུ་མྱུར་བྱེད་ཀྱི་འཁོར་ལོ་ལྟ་བུ་དཔེ་དུ་
མས་མཚོན་པར་བྱའོ༔ དེ་ཉིད་ཀྱི་དོན་གྱིས་འཁོར་བའི་ཞེན་པ་དང་བྲལ་བའི་གོང་མའི་དོན་ལ་གནས་པའི་
ཡང་འཁོར་བ་ལས་སྐྱོ་བ་སྐྱེད་པ་ལས་འཁོར་བའི་མཚན་ཉིད་ནི་འདོད་པ་དང་བྲལ་བར་
དགོས་པ་ཡོད་དོ༔ 
འཁོར་བ་ནི་དཔེ་ཟོ་ཆུའི་ཁྱུད་མོའི་རྣམ་པ་
བྱ་བའི་ཕྱིར་འཁོར་བ་ལ་ཞེན་པའི་སྐྱོན་དེ་ཡང་སྤང་བར་བྱའོ༔ 
དང་མཚུངས༔ མེ་ཆེན་འབར་བའི་ནང་དུ་སྦྲང་བུ་ཚུད་པ་ལྟ་བུའོ༔ འདབ་ཆགས་རྙི་ལ་ཚུད་པ་ལྟ་བུ་དང་རི་
དྭགས་རྒྱ་ལ་ཚུད་པ་ལྟ་བུ་དང་ ཕྱིའི་རྒྱ་མཚོ་ལ་གཟིངས་ཐག་ཆད་པ་ལྟ་བུ་དང་༔ རབ་ཏུ་བརྒལ་དཀའ་བའི་
འདམ་རྫབ་ཆེན་པོར་ཚུད་པ་ལྟ་བུ་དང་༔ འཇིགས་པ་དང་བཅས་པའི་འཕྲང་ལ་ལམ་ནོར་བ་ལྟ་བུ་དང་༔
གསོད་པའི་གཤེད་མའི་དཀྱིལ་དུ་ཚུད་པ་ལྟ་བུ་དང་༔ དེ་ལ་སོགས་པ་བསྟན་ནོ༔ ཡང་འདོད་ཡོན་ལ་སྐྱོ་བ་
སྐྱེད་པའི་ཕྱིར༔ འདོད་ཡོན་ནི་སྐོམ་གྱིས་གདུངས་པ་ལ་ཚྭ་ཆུ་བླུད་པ་ལྟ་བུ་དུག་གི་ལོ་མ་ལྟ་བུ་སྦྲུལ་གྱིས་ཟིན་པ་
ལྟ་བུ༔ སྤུ་གྲིའི་སོ་ལྟ་བུ༔ བུད་མེད་ཀྱི་འདོད་ཆགས་ལྟ་བུ་ལ་སོགས་པས་འཁོར་བའི་མཚན་ཉིད་བསྟན་ནོ༔
འདི་རྣམས་ལས་དང་པོ་པ་དབང་ལ་འཇུག་པའི་སྔོན་དུ་བསྟན་པར་བྱ༔ འཁོར་བའི་མཚན་ཉིད༔ སངས་
རྒྱས་ཀྱི་ཡོན་ཏན་ལ་སོགས་པ་སྔོན་དུ་བཤད་དོ༔ སྤྲོས་པ་མེད་པའི་དབང་བསྐུར་པ་ལ་སྔོན་དུ་འཇུག་པའི་ཆོ་
401

བི་མ་སྙིང་ཐིག
ག་དང་༔ དངོས་གཞི་གཉིས་ཡིན་ཏེ༔ ཐུན་མོང་གི་འཇུག་པ་དང་༔ ཐུན་མོང་མ་ཡིན་པའི་འཇུག་པའོ༔ ཐུན་
མོང་གི་འཇུག་པ་ལ་སྔོན་དུ་བླ་མ་ལ་གསོལ་བ་གདབ་པ་ནི༔ བླ་མ་རྡོ་རྗེ་འཛིན་པ་རྣམས་དགོངས་སུ་གསོལ༔
ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་རྣམས་ཏེ༔ རྡོ་རྗེ་དང་༔ རིན་པོ་ཆེ་དང་༔ པདྨ་དང་༔
ལས་དང་༔ བདེ་བར་གཤེགས་པའི་རིགས་ཐམས་ཅད་བདག་ལ་དགོངས་སུ་གསོལ༔ བདག་མིང་འདི་ཞེས་
བགྱི་བ༔ དུས་འདི་ནས་བཟུང་སྟེ་སྙིང་པོ་བྱང་ཆུབ་ལ་མཆིས་ཀྱི་བར་དུ༔ བླ་མ་རྡོ་རྗེ་འཛིན་པ་ཆེན་པོས་
བདག་གི་ལུས་བྱིན་གྱིས་བརླབ་ཏུ་གསོལ༔ གང་བར་མཛད་དུ་གསོལ༔ རྒྱས་པར་བྱིན་གྱིས་བརླབ་ཏུ་གསོལ༔
སྨིན་པར་བྱིན་གྱིས་བརླབ་ཏུ་གསོལ༔ གང་བར་བྱིན་གྱིས་བརླབ་ཏུ་གསོལ༔ རྒྱས་པར་བྱིན་གྱིས་བརླབས་ཏུ་
གསོལ༔ ཆེར་འཕེལ་བར་མཛད་དུ་གསོལ༔ ཞེས་གསོལ་བ་གདབ་བོ༔ ཡང་བླ་མ་ལ་གསོལ་བ་བཏབ་ལ
དམ་བཅའ་བའི་ཚིག་འདི་རྣམས་ཁས་བླང་བར་བྱའོ༔ བླ་མ་རྡོ་རྗེ་འཛིན་པ་ཆེན་པོ་རྣམས་དགོངས་སུ་གསོལ༔
ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་རྣམས་ཏེ༔ རྡོ་རྗེ་དང་༔ རིན་པོ་ཆེ་དང་༔ པདྨ་དང་༔
ལས་དང་༔ དེ་བཞིན་གཤེགས་པའི་རིགས་རྣམས་དགོངས་སུ་གསོལ༔ དུས་འདི་ནས་བཟུང་ནས་སྙིང་པོ་
བྱང་ཆུབ་ལ་མཆིས་ཀྱི་བར་དུ༔ སངས་རྒྱས་ཆོས་དང་དགེ་འདུན་ཏེ༔ བླ་ན་མེད་པའི་དཀོན་གསུམ་གསུམ༔
བླ་མ་ལ་ཡང་ཕྱག་འཚལ་ལོ༔ བླ་མ་རྡོ་རྗེ་འཛིན་པ་དང་༔ དཀོན་མཆོག་གསུམ་ལ་སྐྱབས་སུ་མཆི༔ སྡིག་པ་
ཐམས་ཅད་སོ་སོར་བཤགས༔ བྱང་ཆུབ་སེམས་ནི་བླ་ན་མེད༔ དམ་པ་བདག་གིས་བསྐྱེད་པར་བགྱི༔ རིགས་
ལྔའི་དམ་ཚིག་རྗེས་བཟུང་སྟེ༔ རྡོ་རྗེ་དྲིལ་བུ་ལ་སོགས་པ༔ དམ་ཚིག་རྫས་རྣམས་གཟུང་བར་བགྱི༔ སངས་
རྒྱས་ཆོས་དང་དགེ་འདུན་ཏེ༔ བླ་ན་མེད་པའི་དཀོན་མཆོག་གསུམ༔ ནམ་དུ་ཡང་ནི་མི་བཏང་ངོ་༔ རྡོ་རྗེ་སློབ་
དཔོན་མི་གཏོང་ངོ་༔ རྡོ་རྗེ་སྤུན་སྲིང་རྣམས་ལ་ཡང་༔ ནམ་ཡང་སྨད་པར་མི་བྱའོ༔ སེམས་ཅན་རྣམས་ལ་འཚེ་
བ་སྤང་༔ འཕགས་པ་རྣམས་ལ་སྨད་མི་བགྱི༔ ཉན་ཐོས་རང་སངས་རྒྱས་རྣམས་ལ༔ ཅུང་ཟད་བརྙས་པར་མི་
བྱ་ཞིང་༔ སྔགས་འཆང་སྤང་བར་མི་བྱའོ༔ བསྙེན་སྒྲུབ་ལས་ཀྱི་མཐའ་རྣམས་ཀྱང་༔ འདི་དུས་ཉིད་ན་གཟུང་
བར་བྱ༔ དམ་ཚིག་སྡོམ་པ་ལ་གནས་ཤིང་༔ སྐུ་གསུང་ཐུགས་ལས་མི་འདའོ༔ སྲོག་ཆགས་གསད་པར་མི་བྱ་
ཞིང་༔ དམ་ཆོས་ནམ་ཡང་མི་གཏང་ངོ་༔ བླ་མའི་བྱ་བ་མི་བཏང་ཞིང་༔ འཁྲུལ་པའི་བྱ་བ་མི་བགྱིའོ༔ སེམས་ཅན་
སྨིན་པ་ཉིད་དུ་བགྱི༔ མ་གྲོལ་བ་རྣམས་དགྲོལ་བ་དང་༔ མ་བསྒྲལ་བ་རྣམས་བསྒྲལ་བར་བགྱི༔ དབུགས་མ་
ཕྱུང་རྣམས་དབུགས་དབྱུང་སྟེ༔ སེམས་ཅན་མྱ་ངན་འདས་ལ་འགོད༔ བསྟན་པ་སྨད་པར་མི་བྱ་ཞིང་༔ བླ་མ་
402

སྤྲོས་མེད་དབང་བསྐུར་རིན་ཆེན་བཀོད་པའི་གནད་ཀྱི་ཡི་གེ་སོགས། 
ལ་ཡང་ཡོན་དབུལ་ལོ༔ འཁོར་བ་རིང་དུ་སྤང་བྱ་ཞིང་༔ མྱང་འདས་དང་དུ་བླང་བར་བགྱི༔ དགེ་སློང་སེམས་
སུན་མི་དབྱུང་ཞིང་༔ བསམ་གཏན་བསྒོམ་པ་དཀྲུག་མི་བྱ༔ ཆོས་དང་གང་ཟག་ལ་མི་སྨད༔ ཁྱད་པར་ད་ལ་
བསྒོམ་པར་བགྱི༔ རྫོགས་རིམ་བསྒོམ་ ལས་མི་འདའོ༔ ཇི་ལྟར་ བླ་མས་གསུངས་པ་ལ༔ བདག་ནི་ནམ་
ཡང་མི་འདའོ༔ ཞེས་པ་བླ་མའི་མདུན་དག་ཏུ༔ དམ་བཅའ་ཚིག་དང་གསོལ་གདབ་བརྗོད༔ དེ་ནས་སློབ་
དཔོན་བདག་ཉིད་ཀྱིས༔ ཐོད་པ་ཚལ་བུའི་ནང་དག་ཏུ༔ བདུད་རྩི་ལྔ་ཡི་ཆུ་བླུགས་པ༔ ལག་ཏུ་བཟང་སྟེ་འདི་
སྐད་བརྗོད༔ ཧཱུྃ་འདི་ནི་དམ་ཚིག་དམྱལ་བའི་ཆུ༔ དམ་ཚིག་འདས་ན་འཚིག་པར་འགྱུར༔ ཐུར་བལྟས་དམྱལ་
ཁམས་མེ་ཡིས་བསྲེག༔ བསྐལ་པ་བགྲང་གིས་མི་ལངས་པར༔ སྡུག་བསྔལ་ཆེན་པོ་མྱོང་བར་འགྱུར༔ དེ་
བས་དམ་ཚིག་སྲོག་གི་ཆུ༔ སྙིང་ལ་བཞག་པས་ཐུབ་པར་གྱིས༔ གལ་ཏེ་ཉམས་པར་མ་གྱུར་ན༔ འདི་ནི་དམ་
ཚིག་དངོས་གྲུབ་ཆུ མཆོག་དང་ཐུན་མོང་ལོངས་སྤྱོད་ཅིང་༔ རྫོགས་པའི་སངས་རྒྱས་འབྲས་བུ་ཐོབ༔ དེས་
ན་འདི་ཉིད་ཐུབ་པར་གྱིསཿ ཞེས་བརྗོད་དམ་ཚིག་མནའ་བགག་མནའ་ཆུ་བླུག་གོ༔ རྡོ་རྗེ་ཆེན་པོའི་གསང་
ཚིག་ནི༔ སློབ་མས་འདི་སྐད་བརྗོད་པར་བྱ༔ བདག་ནི་འདི་ནས་བཟུང་ནས་སུ༔ བྱང་ཆུབ་མ་ཐོབ་བར་དག་
ཏུ༔ འཁྲུལ་པའི་བྱ་བ་བྱེད་རེ་ཀན༔ བླ་མས་ཅི་གསུང་མི་ཉན་རེ༔ སེམས་ཅན་ཀུན་ལ་འཚེ་རེ་ཀན༔ བདེ་
ཆེན་ལམ་དུ་མི་སློང་རེ༔ འཇིག་རྟེན་འདོད་ཕྱིར་འབྲངས་རེ་ཀན༔ ལྟ་བ་སྒོམ་དང་སྤྱོད་པ་ནི༔ སྲོག་གི་ཕྱིར་
ཡང་གཏང་རེ་ཀན༔ དུར་ཁྲོད་ལ་སོགས་དབེན་པའི་གནས༔ འདི་ནས་བཟུང་ནས་མི་བསྟེན་རེ༔ མདོར་ན་
འཇིག་རྟེན་བྱ་བ་བཏང་༔ འདས་པའི་བྱ་བ་གཏོང་རེ་ཀན༔ ཞེས་ནི་སློབ་པའི་རིམ་པ་བཞིན༔ རྡོ་རྗེའི་དམ་
ཚིག་མནའ་བསྐྱལ་ལོ༔ བླ་མ་དཔལ་ལྡན་རྡོ་རྗེ་འཆང་༔ མནའ་ཡི་ཉེས་དམིགས་བཤད་དུ་གསོལ༔ ཐུབ་
པའི་ཡོན་ཏན་ལེགས་བཤད་དེ༔ དེ་ནས་བླ་མས་སྡོམ་པ་དབོག་ཅིང་དམ་བཅའ་བའི་ཚིག་རྣམས་བརྗོད་
པར་བྱའོ༔ ཀྱེ༔ སྐལ་ལྡན་སེམས་ཀྱི་བུ་ཅིག་ཉོན༔ ཕྱི་ནང་གསང་བའི་ཐེག་པ་དང་༔ དམ་ཆོས་བསྒྲུབ་པར་
དམ་ཆོས་ཤིག༔ སེམས་ཅན་ཀུན་ལ་བྱམས་པའི་སེམས༔ དུས་འདི་ཉིད་ནས་མ་སྤང་ཞིག དཀྱིལ་འཁོར་
འཁོར་ལོ་བསྒོམ་པ་དང་༔ བླ་མ་ནམ་ཡང་མ་བཏང་ཞིག༔ རྡོ་རྗེ་མཆེད་ལ་མི་ཁྲོ་ཞིང་༔ སངས་རྒྱས་ཆོས་དང་
དགེ་འདུན་ཏེ༔ དཀོན་མཆོག་གསུམ་པོ་བཀུར་བ་དང་༔ ཇི་ལྟར་སྔགས་ཀྱི་དམ་ཚིག་དང་༔ སྡོམ་པ་ཐམས་
ཅད་གཟུང་བར་གྱིས༔ བསྟན་པ་ཀུན་ལ་གནོད་པ་སྤོངས༔ ཐར་པའི་ལམ་དུ་འགྲོ་བར་གྱིསཿ ཀྱཻ༔ སྐལ་ལྡན་
རྫོགས་པའི་རང་བཞིན་ཅན༔ དབང་བསྐུར་ཆོ་ག་ཇི་ལྟ་བར༔ གཞན་ལ་བརྗོད་པར་མ་བྱེད་ཅིག༔ དམ་རྫས་
403

བི་མ་སྙིང་ཐིག
རྣམས་དང་སྔགས་ཀྱི་ཚིག༔ དབང་བསྐུར་མ་ཐོབ་མི་རྣམས་ལ༔ ནམ་ཡང་བཤད་པར་མ་བྱེད་ཀཱ༔ འཁོར་
བའི་རིང་དུ་སྤང་བར་གྱིས༔ 
གང་གི་རྡོ་རྗེ་འཛིན་པ་ཡིས༔ 
དངོས་གྲུབ་རྣམས་ནི་མ་བཏང་ཞིག༔ ཅེས་བརྗོད་
ལ་སྡོམ་པ་དབོག་པར་བྱའོ༔ 
མི་དགེ་བ་ལ་སོགས་པ་སྤོང་བའི་ཆོས་ནི་བྱ་བའི་རིམ་པ་བཤད༔ དེ་ཡན་ཆད་
ཐུན་མོང་གི་འཇུག་པ་རྫོགས་ནས༔ 
ད་ཐུན་མོང་མ་ཡིན་པའི་འཇུག་པ་ནི༔ 
སྤྲོས་པ་ལ་དགའ་ན་རིགས་ལྔའི་
སྡོམ་པ་དབོག༔ དེ་ནས་བླ་མ་ལ་གསོལ་བ་གདབ་པར་བྱ་སྟེ༔ 
རས་སམ་དར་གྱིས་གདོང་གཡོགས་ཤིང་༔
བླ་མ་རྡོ་རྗེ་འཛིན་པ་ལ༔ བདག་ནི་སྐལ་ལྡན་སྙིང་གི་བུ༔ དད་པས་རབ་ཏུ་ཉན་པར་འཚལ༔ རང་བཞིན་
རྫོགས་པ་ཆེན་པོ་ཡི༔ དབང་བསྐུར་ནང་དུ་འཇུག་པ་ནི༔ དཔའ་བོ་རྡོ་རྗེ་བླ་མ་ཡིསཿ རང་གི་སེམས་ཀྱི་
གནས་ལུགས་ཀྱི༔ ཨ་ཏིའི་ད་ལ་བསྟན་དུ་གསོལ༔ བདག་ནི་ཡང་དག་འདི་ཞུགས་ནས༔ སླར་ཡང་ལྡོག་
པར་མི་བགྱིད་དོ༔ ཞེས་གསོལ་བ་གདབ༔ དེ་ནས་བླ་མས་རྗེས་སུ་གནང་བ་སྦྱིན་ཏེ༔ ཨེ་མ་བུ་ཁྱོད་སྐལ་
བ་བཟང་༔ སྐལ་ལྡན་བྱང་ཆུབ་སེམས་ཆེན་པོ༔ སྔོན་ཆད་རང་བཞིན་རྫོགས་ཆེན་གྱི༔ དབང་བསྐུར་ནང་དུ་
མ་ཞུགས་པསཿ དོ་ནུབ་སྐལ་ལྡན་བུ་ཁྱོད་ལ རྫོགས་ཆེན་དཀྱིལ་འཁོར་བསྟན་པར་བྱ༔ སེམས་ཀྱི་རྟོག་པ་
ཀུན་སོལ་ལ༔ འཇིག་རྟེན་བཅིངས་པ་ཀུན་གྲོལ་གྱིས༔ འདི་ལ་སྤང་བླང་སྙད་དང་བྲལ༔ རིགས་དང་རྒྱུད་
རྣམས་སྦྱོང་བ་ཡི༔ ལུས་ངག་བདེ་བའི་རྟེན་ཡིན་པས༔ དེང་ནས་བརྩམས་ཏེ་སླར་མ་ལྡོག༔ ཅེས་རྗེས་སུ་
གནང་བ་བྱིན་ནས་མཎྜལ་གྱི་ཤར་ཕྱོགས་སུ་ལུས་གནད་ཙོག་པུ་ཐལ་མོ་སྦྱར་ནས་སེམས་མ་ཡེངས་པར་བླ་
མ་ལ་གཏད་ནས་བསྒོམ་དུ་གཞུག༔ 
དེ་ནི་བསྲེ་བ་ཐུན་མོང་མ་ཡིན་པ་སྟེ་རྫོགས་པ་ཆེན་པོ་མཉམ་པའི་རྒྱས་
གདབ་པ་ཅེས་སོ༔ 
བཀོད་པ་ཡིད་བཞིན་ནོར་བུ་རིན་པོ་ཆེ་འབྱུང་བའི་རྒྱུད་ལས་བླ་མ་རྡོ་རྗེ་འཛིན་པ་ནི༔
ཁམས་གསུམ་འཁོར་བའི་གཉེན་གཅིག་པུ༔ འགྲོ་བ་མགོན་མེད་རྣམས་ཀྱི་སྐྱབས༔ ཐར་པའི་ལམ་སྐས་ཆེན་
པོ་སྟེ༔ མ་རིག་སེལ་བའི་སྒྲོན་མེ་ལཿ མུན་པའི་ཚོགས་བདག་སྐྱབས་སུ་མཆི༔ འཁོར་བ་འདམ་གྱི་ཚོགས་
ནང་དུ༔ བྱང་བ་སྐྱབས་མེད་བདག་ལ་སྐྱོབས༔ དུག་གསུམ་མེ་ཡིས་རླན་བྲལ་བའི༔ སྡུག་བསྔལ་སྐམ་ལ་
གནས་པ་ལ༔ ཐུགས་རྗེའི་ཆུ་རྒྱུན་བདག་ལ་ཕོབ༔ རྩུབ་འགྱུར་དམྱལ་བའི་མེ་ཆེན་འབར༔ རང་བྱུང་རྒྱུན་
གྱིས་བསིལ་བར་མཛོད༔ དེ་ནས་གདོང་གཡོགས་བཀྲོལ་བྱིན་དབབ༔ 
མཎྜལ་དེའི་ཐོ་ཕྱི་རྣམས་ལྷ་བཤོས་
དང་༔ མར་མེ་དང་༔ སྤོས་ལ་སོགས་པ་ཅི་འབྱོར་པའི་ཡོ་བྱད་དང་༔ མཁའ་འགྲོ་མ་རྣམས་མཉེས་པར་བྱ་བ་
དང་༔ བར་ཆད་བསལ་བར་བྱ་བའི་ཕྱིར༔ 
ཚོགས་དང་གཏོར་མ་རབ་ཏུ་བཟང་བ་བཤམ་པར་བྱའོ༔ དེ་ནས་
404

སྤྲོས་མེད་དབང་བསྐུར་རིན་ཆེན་བཀོད་པའི་གནད་ཀྱི་ཡི་གེ་སོགས།
སྤྲོས་པ་མེད་པའི་དབང་བསྐུར་བ་ནི༔ ངག་གི་ནུས་པ་གཞུག་པ་དང་༔ ངག་རང་དག་ལ་འགྲོ་བའི་དོན་ཡིན་
ངག་ཏུ་སྒྲ་ཆེ་བ་ཡང་མ་ཡིན༔ ཆུང་བ་ཡང་མ་ཡིན་པར་
ཏེ་དཔོན་སློབ་ཀུན་སོ་སོའི་ལུས་བདེ་བར་བཅོས་ལ༔ 
དེ་ནས་ནུབ་གཉིས་པ་ལ་ཨཱ་ལིའི་
ཨ་ཨ་ཞེས་བརྗོད་ཅིང་ཡིད་ཨ་ལ་གཏད་པས་ཞག་གཅིག་བརྗོད་པར་བྱ༔ 
འདིའི་དུས་ན་
དེ་ནས་ནུབ་གསུམ་པ་ལ་ཀཱ་ལིའི་ཚོགས་ཚང་བར་བརྗོད་པར་བྱའོ༔ 
ཚོགས་ཚང་བར་བརྗོད༔ 
དེ་
སློབ་དཔོན་གྱིས་ཨ་རྐྱང་པའི་དུས་ན་བུ་ཡིས་ཨ་བརྗོད་པས་རྩ་རྣམས་ཁ་ཕྱེ་སྟེ་ཨ་ཐོལ་ཐོལ་རང་བྱུང་༔ 
ལས་འོད་ཀྱི་གོང་བུ་རྣམས་ལས་འོད་འཕྲོས་པས་རང་བཞིན་གྱི་ཀུན་ཏུ་བཟང་པོའི་སྦྱོར་བའི་བརྡས་བསྐུལ༔
ཀུན་བཟང་ཡབ་ཡུམ་སྦྱོར་མཚམས་ནས་བྱང་ཆུབ་ཀྱི་སེམས་འོད་ལྔའི་གོང་བུས་རང་གི་མགོ་འཇུག་ཁྱབ་པ་
དེ་ལྟར་སློབ་མ་རང་ཡང་བསྒོམ་དུ་གཞུག་
ལ་བློ་བཞག༔ འདིའི་དུས་ན་རྣ་བའི་སྒྲ་འབྱུང་བའི་འོད་བཙིར་རོ༔ 
དེ་ནས་ཨཱ་ལིའི་ཚོགས་བརྗོད་པའི་དུས་
གོ༔ བཅུགས་པས་ཉམས་སུ་མྱོང་བ་ཁྱད་པར་ཅན་སྐྱེ་བར་ངེས་སོ༔ 
རང་གི་ངག་
ན་འདི་ཉིད་བརྗོད་པ་ཙམ་གྱིས་རྩ་རྣམས་ཀྱི་ནང་ནས་རང་བཞིན་གྱི་ཡི་གེ་རྣམས་རང་བྱུང་༔ 
ཀཱ་ལིའི་དུས་སུ་བརྗོད་པའི་ཡི་གེ་དེ་དག་
ནས་ཀྱང་ཆོས་ཐམས་ཅད་ཀྱི་སྒྲ་སི་ལི་ལི་བྱུང་བ་ལ་བློ་བཞག༔ 
ཕྱིར་མངོན་པར་རང་གི་ཁོག་པའི་ནང་ཡི་གེས་མེར་གྱིས་ཁེངས་པ་ལ་བློ་བཞག་པར་བྱའོ༔ དེ་ནས་སྐལ་ལྡན་
ལུས་ངག་ཡིད་གསུམ་ཀ་བྱིན་གྱིས་བརླབ་པའི་དོན་དུ་དབང་བསྐུར་བ་ནི༔
ལ་དབང་བསྐུར་བར་བྱ་སྟེ༔ 
ཨོཾ་
ལུས་གཅེར་བུར་ཕྱུང་ལ་བུམ་པའི་ཆུ་དང་སིན་རའི་ཐིག་ལེ་ཞིག་སྤྱི་བོའི་གཙུག་ཏུ་བྱས་ལ་ངག་ཏུ༔ 
སློབ་དཔོན་གྱིས་མགྲིན་པའི་རྩ་སྟེམས༔ འདིའི་དུས་སུ་ལུས་འདར་
ཨོཾ་ཞེས་དྲག་ཏུ་བརྗོད་དུ་གཞུག༔ 
ཞིང་གཡོ་བ་དང་༔ ངག་རང་རྡོལ་བ་དང་༔ སེམས་བག་ཡེངས་སུ་འགྱུར་བ་ཉིད་འབྱུང༔ སློབ་དཔོན་གྱིས་
སློབ་མའི་ལུས་ཨོཾ་དཀར་པོ་ཆེན་པོ་ཞིག་ཏུ་དམིགས་ལ་དེ་འོད་དུ་ཞུ་བ་ལས་ཆོས་ཉིད་སྟོང་པའི་རྒྱས་གདབ༔
སློབ་མའི་ངག་ཏུ་
སློབ་དཔོན་གྱིས་བུམ་པའི་ཆུ་ཐིགས་པ་དང་སིནྡྷུ་རའི་ཐིག་ལེ་ཞིག་མགྲིན་པར་བྱས་ལ༔ 
སློབ་མའི་
སློབ་དཔོན་གྱིས་སློབ་མའི་མཆན་ཁུང་གི་རྩ་གཏེམས༔ 
དྲག་ཤུལ་དང་བཅས་པ་ཨཱཨཱབརྗོད་དོ༔ 
འདིའི་དུས་སུ་ལུས་རབ་ཏུ་འདར་བ་དང་༔ ངག་རབ་ཏུ་འདར་བ་དང་༔
ཤེས་པ་ནམ་མཁར་གཏོད་དུ་གཞུག༔ 
སློབ་མའི་ལུས་ལ་ཨ་དམར་པོ་ཆེན་པོ་གཅིག་ཏུ་དམིགས་ལ་ཆོས་
སེམས་རབ་ཏུ་གསལ་བ་དག་འོང་ངོ་༔ 
ཡང་སློབ་དཔོན་གྱིས་བུམ་པའི་ཆུ་ཐིགས་གཅིག་དང༔ སིནྡྷུ་རའི་ཐིག་ལེ་
ཉིད་སྟོང་པ་ཉིད་ཀྱི་རྒྱས་གདབ༔ 
བླ་མས་བུའི་ནུ་མའི་རྩ་གཏེམས༔ ཤེས་པ་འབྱུང་
སྙིང་ཁར་བྱས་ལ་ངག་ཏུ་ཧཱུྃ་ཞེས་དྲག་ཏུ་བརྗོད་དུ་གཞུག 
405

བི་མ་སྙིང་ཐིག
བ་བཞི་ལ་གཏད༔ 
སློབ་མས་ཧཱུྃ་ཞིག་ཏུ་དམིགས་ལ་ཆོས་ཉིད་ཀྱི་རྒྱས་གདབ་པོ༔ 
དེ་ཡང་རྩ་གཏེམས་པ་
གསུམ་ལ་མགྲིན་པའི་རྩ་ལག་ལེན་དུ་གཏེམས༔ 
གཞན་གཉིས་མི་འདུག་པས་མི་གཏེམས༔ གཞན་རྣམས་
ཇི་ལྟ་བ་བཞིན་དུ་བྱའོ༔ 
དེ་ནས་ཙན་དན་དཀར་པོའི་ཐིག་ལེ་སྨིན་མཚམས་སུ་བྱུག 
དེའི་སྟེང་དུ་དམར་པོའི་
ཐིག་ལེ་བྱ༔ དེའི་རྗེས་ལ་སྟོང་ཉིད་དར་ཅིག་བསྒོམ༔ 
དེ་ནས་བུམ་པའི་ཡི་གེའི་རང་བཞིན་དུ་དམིགས་པ་ལ་
སློབ་མའི་མགྲིན་པའི་གནས་སུ་ངག་ལ་བསྟིམ༔ 
ཆུ་དང་སྨན་ལ་སོགས་པ་རྣམས་ལས་རང་བཞིན་རྫོགས་པ་
ཆེན་པོའི་མཚན་ཉིད་ཀྱི་རང་སྒྲ་བྱུང་སྟེ༔ 
ཆོས་ཐམས་ཅད་བརྗོད་དུ་མེད་པའོ༔ བསམ་དུ་མེད་པའོ༔ བལྟར་
མེད་པའོ༔ མཚན་མ་མེད་པའོ༔ སྨོན་པ་མེད་པའོ༔ སྤྲོས་པ་མེད་པའོ༔ སྤྲོས་པའི་མཐའ་བརྒྱད་དང་བྲལ་
བའོ༔ 
ཞེས་པའི་སྒྲར་འབྱུང་བས་སློབ་མས་ཀྱང་དེ་ཉིད་ཀྱི་རང་བཞིན་དུ་གྱུར་པར་དམིགས་ལ༔ 
དེ་ནས་སློབ་
དཔོན་གྱིས་བུམ་པ་སློབ་མའི་སྤྱི་བོར་བཞག་ལ་དམིགས་པ་དང་ཚིག་རྣམས་ངག་ཏུ་བརྗོད་ཅིང་བྱའོ༔ 
དེ་ནས་
ངག་གི་ལས་སྒྲིབ་རྫོགས་པར་བྱ་བའི་ཕྱིར་ཉི་ཟླ་ཁ་སྦྱོར་རམ་གཞན་གྱིས་ཤེས་ཀྱང་བཏུབ༔ 
རྡོ་རྗེའི་གླུ་ལན་
གསུམ་བརྗོད༔ གཞན་ཡང་དུང་དང་༔ ཆ་ལང་དང་༔ འཁར་རྔ་དང་༔ ཤིང་རྔ་དང་༔ དྲིལ་བུ་དང་༔ ཌཱ་མ་རུ་
ལ་སོགས་པ་དུས་གཅིག་ལ་བསྒྲག་ཅིང་ཡི་གེ་བརྒྱ་པ་བཟླས་སོ༔ 
དེ་ནས་ཚིག་བརྒྱད་ཀྱི་དོན་བཤད་དོ༔ དེ་
ནས་སློབ་མའི་ངག་ལ་ཚིགས་སུ་བཅད་པའི་དབང་བསྐུར་བར་བྱ་སྟེ༔ 
རང་བཞིན་རྫོགས་པ་ཆེན་པོས་མཉམ་
པའི་རྒྱས་གདབ་པའི་ཕྱིར༔ 
ཚིག་གི་རྒྱལ་པོ་འདི་དག་ངར་བསྐྱེད་ལ་བརྗོད་པར་བྱའོ༔ ཨེ་མ་ཧོ༔ ཆོས་ཉིད་
སྤྲོས་དང་བྲལ་བའི་བདེ་ཆེན་དེ༔ 
བལྟས་མེད་བསམ་ཡུལ་འདས་པ་ངོ་མཚར་ཆེ༔ 
གཉིས་མེད་རང་སྣང་ཀུན་
ཁྱབ་ཡེ་ཤེས་ནི༔ 
རང་རིག་མངོན་དུ་འོང་བ་ངོ་མཚར་ཆེ༔ 
བྱ་བྲལ་རང་བཞིན་རྫོགས་ཆེན་གནས་ལུགས་ཉིད༔
མ་བཙལ་རང་ལས་བྱུང་བ་ངོ་མཚར་ཆེ༔ 
ངོ་བོ་སྤྲོས་བྲལ་རང་བཞིན་རྣམ་དག་ལ༔ དགེ་སྡིག་མཐའ་ལས་
འདས་པ་ངོ་མཚར་ཆེ༔ རང་སྣང་སྤྲོས་པ་མེད་པའི་རིག་པ་ཉིད༔ 
ལྟ་སྒོམ་སྤྱོད་པར་སྣང་བ་ངོ་མཚར་ཆེ༔ རང་
ལས་བྱུང་བ་འོད་ཀྱི་སྒྲོན་མེ་འདི༔ 
མངོན་སུམ་ཡུལ་དུ་སྣང་བ་ངོ་མཚར་ཆེ༔ 
ངོ་བོ་རང་བཞིན་ཐུགས་
རྗེ་ཕྱོགས་མེད་པས༔ 
ཆོས་སྐུ་ལོངས་སྐུ་སྤྲུལ་སྐུར་ཤར་བ་ངོ་མཚར་ཆེ༔ 
བརྗོད་མེད་རྣམ་པར་དག་པའི་ཡེ་
ཤེས་ཉིད༔ 
སྟོང་པ་རང་སར་དག་པའི་ཡུལ་ལ་སྣང་བ་ངོ་མཚར་ཆེ༔ 
མ་རིག་མུན་སེལ་ཐིག་ལེ་སྟོང་པ་ཉིད༔
དབང་པོའི་ཡུལ་ལ་སྣང་བ་ངོ་མཚར་ཆེ༔ 
ཞེས་བརྗོད་ལ་དེ་དག་གི་དོན་ཡང་བཤད་དོ༔ 
དེ་ནས་རྫོགས་པ་
ཆེན་པོ་བརྗོད་པ་ལས་འདས་པའི་དོན་དེ་སྐལ་ལྡན་གྱི་བློ་ལ་གནས་པར་བྱ་བའི་ཕྱིར་འདི་སྐད་དོ༔ 
དངོས་པོ་
406

སྤྲོས་མེད་དབང་བསྐུར་རིན་ཆེན་བཀོད་པའི་གནད་ཀྱི་ཡི་གེ་སོགས།
གང་ལ་ཡང་རང་བཞིན་མེད་པ་ཡིན་ནོ༔ བལྟར་མེད་པ་དང་༔ སྲོག་མེད་པ་དང་༔ སྙིང་པོ་མེད་པ་དང་༔ ཡ་
མ་བརླ་ཡིན་པ་དང་༔ ཚིག་མེད་པ་དང་༔ ཡི་གེ་མེད་པ་དང་༔ སྒྲ་མེད་པ་དང་༔ ཐ་སྙད་མེད་པ་དང་༔ བརྗོད་
དུ་མེད་པའོ༔ ཞེས་དངོས་པོའི་འདུག་ཚུལ་བརྗོད་མེད་དུ་གཏན་ལ་ཕེབས་པའོ༔ དེ་ནས་ལུས་ངག་ཡིད་
གསུམ་རྫོགས་པ་ཆེན་པོའི་དོན་སྟོང་ཉིད་ཀྱི་གོ་རར་གཞུག་པའི་ཕྱིར༔ སྟོང་པ་ཉིད་བདེ་བ་ཆེན་པོའི་ངང་དུ་
དར་ཅིག་བསྒོམ༔ དེ་ཉིད་ཀྱི་དོན་བརྡས་བསྐུལ་བའི་ཕྱིར་ཚིག་ཏུ་འདི་སྐད་བརྗོད་པར་བྱའོ༔ ཆོས་རྣམས་
ཐམས་ཅད་སྟོང་ཞིང་བདག་མེད་ལ༔ འདོད་ཅིང་ཞེན་པའི་བློ་ནི་ཡོང་རེ་འཁྲུལ༔ ཆོས་ཀྱི་དབྱིངས་ཉིད་སྤྲོས་
དང་བྲལ་བ་ལཿ མཚན་མ་ཚིག་ཕྱིར་འབྲངས་པ་ཡོང་རེ་འཁྲུལ༔ སྙིང་པོ་དོན་གྱི་ཡེ་ཤེས་རང་ཤར་ལ
གཞན་བྱུང་རྩོལ་སྒྲུབ་བྱེད་པ་ཡོང་རེ་འཁྲུལ༔ སེམས་ཉིད་སྐྱེ་ཤི་གཉིས་ལས་འདས་པ་ལ༔ སྐྱེ་འགགས་
གཉིས་སུ་འཛིན་པ་ཡོང་རེ་འཁྲུལ༔ འབྲས་བུ་རང་རྫོགས་སྨོན་ལམ་བྲལ་བ་ལ༔ རྣམ་དཔྱོད་དུས་ལས་ལྟོས་
པ་ཡོང་རེ་འཁྲུལ༔ བདེ་སྡུག་ཐམས་ཅད་རིག་པའི་ཆོ་འཕྲུལ་ལ༔ བླང་དོར་གཉིས་སུ་འཛིན་པ་ཡོང་རེ་འཁྲུལ༔
ཀུན་ཏུ་བཟང་པོ་རང་ལ་གནས་པ་ལ༔ ཡི་དམ་གཞན་ནས་འཚོལ་བ་ཡོང་རེ་འཁྲུལ༔ བདག་ཉིད་ཡེ་སངས་
རྒྱས་པ་ཡིན་པ་ལ༔ ངན་སོང་གསུམ་དུ་འཇོག་པ་ཡོང་རེ་འཁྲུལ༔ འཁོར་བ་ངན་སོང་རོལ་པར་ཡེ་ཤར་ལ
ཡང་དག་སངས་རྒྱས་འདོད་པ་ཡོང་རེ་འཁྲུལ༔ དུག་ལྔ་མ་སྤངས་རང་བྱུང་ཆེན་པོ་ལ༔ ཉོན་མོངས་སྤང་བྱར་
འཛིན་པ་ཡོང་རེ་འཁྲུལ༔ འཁྲུལ་པའི་སྣང་བ་ཆོས་སྐུ་རང་སྣང་ལ༔ དངོས་པོ་བདག་ཏུ་འཛིན་པ་ཡོང་རེ་
འཁྲུལ༔ ཐེག་པ་རིམ་དགུ་རང་ལ་ཤར་བ་ལ༔ སོ་སོའི་འདོད་གཞུང་འཛིན་པ་ཡོང་རེ་འཁྲུལ༔ ཞེས་ཚིག་
གིས་སྤྲོ་བ་བསྐྱེད་ཅིང་དོན་བསྟན་པར་བྱའོ༔ དེའི་རྗེས་ལ་ལུང་བསྟན་པའི་དབང་ནི༔ སྤྲོས་པ་མེད་པའི་
དབང་ལ་ཞུགས་པས་ངག་གི་སྒྲིབ་པ་ཡོངས་སུ་དག་ནས་མ་འོངས་པའི་དུས་ན་ལོངས་སྤྱོད་རྫོགས་པའི་ཞིང་
ཁམས་སུ་སྐྱེ་བར་འགྱུར་རོ༔ ཞེས་བརྗོད་དོ༔ རྗེས་གནང་ནི༔ སྤྲོས་མེད་ཀྱི་དབང་བསྐུར་ནས་སྔགས་བཟླས་
པ་དང་༔ རྫོགས་རིམ་རྩ་དང་རླུང་དང་ཐིག་ལེ་རྣམས་བསྒོམ་དུ་རུང་བ་དང་༔ ཐིག་ལེ་སྟོང་པའི་སྒྲོན་མ་ཉིད་
བསྒོམ་དུ་རུང་བའི་རྗེས་གནང་ཐོབ་བོ༔ དབུགས་དབྱུང་བ་ནི་ཁམས་གསུམ་འཁོར་བར་མི་འཇུག་པར་བྱེད་
པའོ༔ གཟེངས་བསྟོད་པ་ནི་དེ་ལྟར་གྱུར་པས་སེམས་ལ་སྤོབ་པ་བསྐྱེད་པའོ༔ འཇུག་ཅིང་དབང་བསྐུར་བའི་
རིམ་པའོ༔ ལས་ཀྱི་མཐའ་བསྡུ་བ་ནི་རོལ་མོའི་སྒྲ་དང་བཅས་པས་གཏོར་མ་དབུལ་ཞིང་ཆོས་སྐྱོང་རྣམས་ལ་
སྔར་བྱས་ཀྱི་གཏང་རག་ཕྱི་མའི་ཁས་ལེན་དུ་བྱས་ལ་རྦད་བསྐུལ་བྱ༔ དཀོན་མཆོག་གི་གཏོར་མ་དང་༔ ཡི་
407

ཁ་ ------ ------ ------- ------ ---- ------ ------ ------ ------- ----
བི་མ་སྙིང་ཐིག
དམ་གྱི་གཏོར་མ་དང་༔ 
མཁའ་འགྲོ་དང་ཆོས་སྐྱོང་གི་གཏོར་མ་དང་༔ 
འབྱུང་པོའི་གཏོར་མ་རྣམས་རིམ་པ་
བཞིན་དུ་དབུལ༔ 
དེ་ནས་རོལ་མོའི་སྒྲ་གོང་མ་རྣམས་དང་ལྡན་པས་གཏོར་མ་རྣམས་གཤེགས་སུ་གསོལ༔
དེ་ནས་བདག་གི་བསྐྱེད་རིམ་སྔར་བཞིན་དུ་བསྒོམ་པས་དེའི་དལ་བསྡུ་བ་དང་༔ 
རྡོ་རྗེའི་གླུ་བླངས་པ་དང་༔
བཀྲ་ཤིས་བརྗོད་པ་དང་༔ 
སྨོན་ལམ་བཏབ་སྟེ་རྡོ་རྗེ་སློབ་དཔོན་དང་རྣལ་འབྱོར་དབང་ཕྱུག་ཕོ་མོ་རྣམས་
ཀྱིས་འདི་ལྟར་བྱ་སྟེ༔ འདས་དང་མ་འོངས་ད་ལྟ་གྱི༔ 
རྫོགས་སངས་རྒྱས་པའི་ལེགས་པ་ཡིས༔ བཅོམ་ལྡན་
རྡོ་རྗེ་འཆང་ཆེན་དང་༔ 
སྐལ་བ་མཉམ་པར་འགྱུར་བར་ཤོག༔ 
ངན་སོང་ཐམས་ཅད་རྒྱུན་ཆད་དང་༔ སངས་
རྒྱས་བསྟན་པ་འཕེལ་བ་དང་༔ 
རྫོགས་སངས་རྒྱས་པའི་ཡོན་ཏན་རྣམས༔ 
བདག་ལ་དེང་འདིར་སྩལ་བ་དང་༔
ཞིང་ཁམས་བཟང་ཞིང་ཉམས་དགའ་བར༔ 
བདག་ཀྱང་སྐྱེ་འགྱུར་སྐྱེ་བར་ཤོག༔ 
སྐྱེས་པས་སེམས་ཅན་དོན་
བྱས་ཏེ༔ འཁོར་བ་དོང་ནས་སྤྲུག་པར་ཤོག༔ 
དོང་སྤྲུགས་སངས་རྒྱས་ཆེན་པོ་ཉིད༔ 
རྒྱས་པར་བདག་ལ་
སེམས་སྦྱོང་ཞིང་༔ 
བདེ་བར་མགོན་པོ་རྣམས་མཉམ་ཤོག༔ 
ཇི་ལྟར་དམ་ཚིག་སྡོམ་པ་ཉིད༔ འདི་ཉིད་དུ་ཡང་
རྫོགས་པར་ཤོག༔ 
ཅེས་སྨོན་ལམ་དྲིལ་བུའི་སྒྲ་དང་བཅས་པར་གདབ༔ 
ཆོ་ག་ལྷག་ཆད་བསྐང་བའི་ཡི་གེ་
བརྒྱ་པ་བཟླས༔ བུམ་ཆུས་ཁྲུས་བྱེད་ན་བྱ༔ 
མི་བྱེད་ན་རིའམ་གཙང་སར་བསྐྱལ༔ 
མཎྜལ་ཕྱགས་ལ་དྲི་བཟང་
པོའི་ཆུས་བྱུགས་ལ་མེ་ཏོག་གཅིག་ཙམ་བཞག༔ 
ནང་མཆོད་བྱས་པའི་སྣོད་དང་རྫས་ཐམས་ཅད་བཀྲུས་ལ་
སོ་སོའི་གནས་སུ་བཞག༔ 
དབང་བསྐུར་བའི་ཁང་པ་དེ་ལྷ་ཁང་ངམ་མཆོད་ཁང་ཡིན་ན་མཆོད་པ་བཤམས་
ལ་བཞག གསར་དུ་བརྒྱན་པ་ཡིན་ན་རྒྱན་རྣམས་བསྡུ༔ 
རྟེན་རྣམས་བསྡུས་ལ་གནས་ཁང་ཕྱོགས་ལ་མེ་
ཏོག་གཏོར་ལ་བཞག 
སྣོད་མ་ཡིན་པ་ལ་གསང་བའི་དོན་དུ་དབང་བསྐུར་བས་རྗེས་མི་མངོན་པར་བྱའོ༔ དེ་
ནས་ཡོན་དབུལ་ཞིང་དགའ་སྟོན་བྱ་བའི་རིམ་པ་ནི༔ 
སློབ་དཔོན་ལ་ཅི་འབྱོར་པའི་ཡོན་དབུལ༔ མཆེད་
གྲོགས་རྣལ་འབྱོར་ཕོ་མོ་རྣམས་ལ་དགའ་སྟོན་ཅི་རིགས་པར་བྱ༔ 
གཞན་དགེ་འདུན་པ་དང་མགྲོན་པོ་རྣམས་
ལ་འབྱོར་པ་དང་སྦྱར་ལ་སྤྱན་དྲངས༔ 
དེ་ལྟར་བྱས་པའི་ཡོན་ཏན་ནི་རྒྱས་པར་འཁོར་ལོ་དྲུག་པ་དང་འཕྲ་
ཏིག་ནས་བསྟན་པར་བྱའོ༔ 
བཀྲ་ཤིས་པའི་ཡན་ལག་ཡིན་པས་སློབ་དཔོན་གྱིས་དབུ་བཟུང་ནས་མཆེད་ལྕམ་
རྣལ་འབྱོར་ཕོ་མོ་ལ་སོགས་པ་རྣམས་ཀྱིས་གླུ་གར་ལ་སོགས་པ་བྱ༔ 
དགེ་འདུན་བཞུགས་ན་བཀྲ་ཤིས་བྱེད་
དུ་གཞུག 
གཞན་ཁྱེའུ་བུ་མོ་ལ་སོགས་པས་ཀྱང་གླུ་གར་དང་རོལ་མོ་ལ་སོགས་པ་ཤེས་ཚད་བྱེད་དུ་གཞུག༔
འཐབ་པ་དང་༔ རྩོད་པ་དང་༔ 
ཁེ་གྲགས་ཀྱི་གཏམ་རྣམས་སྤང་བར་བྱ༔ 
ཆོས་གཏམ་ཡང་ཚོགས་ཀྱི་འཁོར་
408

སྤྲོས་མེད་དབང་བསྐུར་རིན་ཆེན་བཀོད་པའི་གནད་ཀྱི་ཡི་གེ་སོགས།
ལོར་རྩོད་པར་འགྲོ་བས་མི་བྱ༔ གཞན་ཅི་དགའ་བྱའོ༔ རིན་པོ་ཆེ་དབང་གི་ཕྱག་ལེན་ཇི་ལྟར་བཞིན་བཀོད་
པ་རྫོགས་སོ༔ བླ་མ་རྡོ་རྗེ་འཆང་བའི་ལྷ༔ ལྷ་ཡི་ལྷ་ཁྱོད་ཕྱག་འཚལ་བསྟོད༔ བདག་ནི་བསྐལ་པ་ཐོག་མེད་
ནས༔ འབྱུང་བཞིའི་ལུས་ཀྱིས་བཅིངས་པ་བདག༔ འབྱུང་བཞིའི་གནད་དང་བྲལ་གྱུར་ནས༔ དྲི་མེད་འོད་
གསལ་ལུས་ལྡན་ཤོག༔ སྨྲ་མང་ངག་གིས་བཅིངས་པ་བདག༔ འཁྲུལ་པའི་གཏམ་རྒྱུད་ཟུངས་ཟད་ནས༔
བརྗོད་དུ་མེད་པའི་དོན་ལྡན་ཤོག༔ འགྱུ་བྱེད་རྟོག་པས་བཅིངས་པ་བདག༔ མི་རྟོག་གསལ་བའི་སྣང་མཐོང་
ནས༔ བསམ་པའི་འཕྲོ་འདུ་ཆད་པར་ཤོག༔ དེ་ལྟར་ལུས་ངག་ཡིད་གསུམ་ལ༔ སྐུ་གསུང་ཐུགས་ཀྱིས་བྱིན་
བརླབས་པའི༔ འབྲས་བུ་སྐུ་གསུམ་ཚད་ཕེབས་ཤོག༔ ཅེས་ལན་གསུམ་བརྗོད་དོ༔ ཨོཾ་ཨཱཧཱུྃ༔ བ
 དགེའོ༔ མན་
ཏྲ་གུ་ཧྱ༔
༄༅། །རྫོགས་པ་ཆེན་པོ་སྙིང་ཐིག་སྤྲོས་བཅས་ཀྱི་དབང་ལྕེ་བཙུན་གྱིས་མཛད་པ་བཞུགས་སོ། །༈ དབང་ཐམས་ཅད་
ཀྱི་མངའ་བདག་རྡོ་རྗེ་འཆང་ལ་ཕྱག་འཚལ་ལོ། །ངེས་པའི་ལུང་ལ་དད་པའི་གདིང་རྙེད་སྐལ་ལྡན་བུ། །
འའཕངས་པའི་སྲོག་ནོར་དམ་པའི་ཆོས་ལ་གཏོང་ཕོད་ཅན། །སྦྱངས་པའི་འཕྲོ་ཅན་བློ་ཡི་རྩེ་མོར་རབ་ཏུ་
འཇུག་པའི་དོན། །དབང་རྣམས་ཀུན་གྱི་གནད་བསྡུས་ངེས་པའི་དོན་དུ་བདག་གིས་དགྲོལ། །ཚིག་གི་དབང་
ལ་བྱེ་བྲག་བསམ་ཡས་ཀྱང་། །གནད་ཀྱི་མན་ངག་སྙིང་པོ་བྱུང་པ་ནི། །སྤྲོས་བཅས་དབང་གི་ཚིག་དོན་
མཐོང་བའི་དོན། །ངེས་པར་བསྡུས་ལ་ལག་ལེན་ཁྲིགས་སུ་བསྡེབ། །དེ་ལ་སྐལ་པ་མཆོག་དང་ལྡན་པའི་
སློབ་མ་དམ་ཚིག་རང་གི་སྲོག་པས་གཅེས་པར་འཛིན་པ་གཉིས་ནས་བདུན་ཚུན་ཆད་ལས་དེ་བས་མང་ན་
མཁའ་འགྲོ་མའི་ཆད་པ་འོང་ངེས་པས་བུ་མཆོག་དེ་རྣམས་ལ་བསྟན་པར་བྱའོ། །དེ་ལ་སྤྲོས་པ་ལ་དགའ་བ་
རྣམས་ཀྱི་དབང་ངེས་པར་བྱ་བའི་ཚིག་གི་དོན་འདི་ལ་གཞན་ནས་རྒྱ་ཆེར་བསྟན་ཀྱང་། དེ་རྣམས་ཀྱིས་དོན་
གྱི་གནད་གཏན་ལ་མི་ཕེབས་ཏེ། དཔེར་ན་ལུང་པ་སྟོང་པའི་རླུང་སྒྲ་དང་འདྲ་སྟེ་དོན་ལ་མ་གཡེལ་བས།
དབང་དངོས་ཀྱི་ལག་ཁྲིགས་བླ་མའི་ཕྱག་ལེན་ཉམས་ཀྱི་མན་ངག་དངོས་མིན་པའི་ཕྱིར་སེམས་ལ་གབ་པར་
བྱའོ། །དེའི་དོན་ངེས་པའི་དབང་ཆོག་ལེན་པར་འདོད་པའི་སྐལ་ལྡན་གྱིས་གནད་ངེས་པ་ཚིག་གསུམ་དུ་
རིག་པར་བྱའོ། །དེ་ལ་ངེས་པའི་དོན་གྱི་དབང་ནི་སྔོན་དུ་འགྲོ་བ་སློབ་དཔོན་གྱི་འབྲེལ་བརྟག་པ་དང་གཅིག
དངོས་གཞི་དབང་ངེས་པའི་བྱ་བ་ལག་ཁྲིགས་ཀྱི་གོ་རིམ་བསྟན་པ་དང་གཉིས། རྗེས་ཀྱི་བྱ་བ་རྣལ་འབྱོར་
པའི་སྤྱོད་ལམ་གྱི་ཚུལ་བསྟན་པས་ངེས་པར་བྱ་བའོ། །དེ་ལ་དང་པོ་སློབ་དཔོན་དང་སློབ་མའི་འབྲེལ་པ་
409

---- ------ ------ ------ ------ ------ ---- ------ ------ ------ ------ ------ ------ ------ ------ ཟླཟarnuu
བི་མ་སྙིང་ཐིག
བརྟག་པ་ལ། 
དང་པོ་བླ་མའི་མཚན་ཉིད་བསྟན་པ་ནི་མཚན་ཉིད་དང་མི་ལྡན་ན་དབང་ངེས་པའི་འབྲས་བུ་
འབྱིན་མི་ནུས་པས་དེའི་མཚན་ཉིད་མདོ་རྒྱུད་ལ་སོགས་ཚིག་གི་དོན་ལ་ངེས་པར་སྦྱངས་པ་དང་གཅིག་
མངོན་སུམ་དོན་གྱི་གནས་ལུགས་ལ་རྟོགས་པའི་ལམ་སྦྱོང་བ་དང་གཉིས
། ཚོགས་གཉིས་ལ་སོགས་པ་
བསགས་པས་མཐར་ཕྱིན་པ་དང་རང་གི་རྒྱུད་ཐོག་ཏུ་སྨིན་ཅིང་སྒོ་གསུམ་གྱིས་གཞན་གྱི་རྒྱུད་སྨིན་ནུས་པའོ
སློབ་མའི་མཚན་ཉིད་ངེས་པས་གདམས་པའི་སྣོད་བརྟག་པ་ནི
། དོན་དམ་པའི་བླ་མ་ལ་སྟོན་པའི་འདུ་ཤེས་
བསྐྱེད་པ་དང་གཅིག 
དད་པའི་ཞིང་ས་བཟང་བས་མི་དགེ་བའི་ཕྱོགས་དུག་སྦྲུལ་ལྟར་སྤོང་བ་དང་གཉིས
འཁྲུལ་པའི་དོན་རིག་པས་འཇིག་རྟེན་གྱི་བདོག་པ་ལ་མི་ཆགས་ཤིང་གཏོང་ནུས་པ་དང་གསུམ
། མདོར་ན་
ལུས་དང་སྲོག་ཐམས་ཅད་ཀྱང་དམ་པའི་དོན་ལ་བློ་བསྒྱུར་ནུས་པ་དང་བཞིའོ
། །དངོས་གཞི་དབང་ངེས་པའི་
ལག་ཁྲིགས་ལ་གཉིས། 
བཤམ་པ་རྫས་ཀྱི་རིམ་པ་ཆས་སུ་གཞུག་པ་དང་གཅིག 
སྨིན་བྱ་སློབ་མའི་ཚོགས་
ངེས་པ་དངོས་སོ། །དང་པོ་ལ་གཉིས་ཏེ། 
གནས་ཁྱད་པར་ཅན་དུ་དཀྱིལ་འཁོར་བཤམ་པ་དང་གཅིག 
དེར་
བསགས་པའི་རྫས་ཀྱི་རིམ་པ་དགོད་པའོ
། །དེ་ལ་དཀྱིལ་འཁོར་བཤམ་པ་ནི། དུར་ཁྲོད་ལ་སོགས་པ་དབེན་
པའི་གནས་སུ་དཀྱིལ་འཁོར་འདོམ་གང་གྲུ་བཞི་པ་བའི་རྣམ་པ་ལྔ་དང་བདུད་རྩི་ལྔ་ཡིས་ཆག་ཆག་འཐོར་
བར་བྱས་ལ། 
ཐིག་དང་རྡུལ་ཚོན་བྱིན་གྱིས་བརླབ་པ་སྤྱི་དང་འདྲ། 
དབུས་སུ་མཐིང་ཀ་ཟླུམ་པོ་པདྨ་འདབ་
བརྒྱད་ཕྱོགས་ཚོན་དང་མཚམས་མཛེས་ཚོན་དུ་བྱ
གྲུ་ཆད་སྒོ་དང་སྒོ་རྒྱན་རྟ་བབས་རྡོ་རྗེའི་ར་བ་མེ་རིའི་
ཕྲེང་བ་འོད་ཟེར་གྱིས་བསྐོར་བ་བྲིའོ། །གཉིས་པ་བསགས་པ་རྫས་ཀྱི་བྱ་བ་ནི། ཕྱོགས་བཞི་དབུས་དང་ལྔར་
རིན་པོ་ཆེའི་བུམ་པ་ཁ་དོག་ཕྱོགས་ཚོན་ལ་རིགས་ལྔའི་ས་བོན་ཨོཾ་ཨཱཧཱུྃ་སྭཱ་ཧཱ
། ཞེས་པ་བྲིས་ལ་དགོད། ཁ་
རྒྱན་མགུལ་རྒྱན་དང་བཅས་པའི་ནང་དུ་རིན་པོ་ཆེ་ལྔ་འབྲུ་ལྔ་སྨན་ལྔ་སྤོས་ལྔ་གཙང་མའི་ཆུ་དང་འོ་མ་ལ་
སོགས་དཀར་གསུམ་དང༌། 
བུ་རམ་ལ་སོགས་པའི་མངར་གསུམ་གྱིས་དགང་ངོ༌
། །བུམ་པ་ལྔའི་སྟེང་དུ་
མདའ་ལྔ། མེ་ལོང་ལྔ། ཤེལ་ལྔ། དར་སྣ་ལྔ། རྨ་བྱའི་མདོངས་ལྔ། རིགས་ལྔའི་ཙཀ་ལི་ལྔ་དགོད། གསང་
དབང་གི་རྫས་ཐོད་པ་བདུད་རྩིས་བཀང་པ་ཡང་དགོད
དབང་གསུམ་པའི་རྫས་རིག་མ་མཚན་ལྡན་ཡང་
བཞག་གོ །གཞན་ཡང་སྒོ་བཞིར་ཕུར་པ་བཞི། 
མཚམས་བཞིར་རལ་གྲི་བཞི་དགོད་དོ། །གཞན་ཡང་ཕྱིའི་
མཆོད་པ་ལྔ་དང༌། འདོད་པའི་ཡོན་ཏན་ལྔ། རྒྱལ་སྲིད་སྣ་བདུན། ཚོགས་ཀྱི་མཆོད་པ་རྒྱ་ཆེན་པོ་དང༌།
མཁའ་འགྲོ་དང་ཆོས་སྐྱོང་གི་གཏོར་མ་རྒྱ་ཆེན་པོ་ཡང་བཤམ་མོ
བླ་བྲེ་དང་ཐང་སྐུ་ལ་སོགས་པ་ཅི་རིགས་
410

སྤྲོས་མེད་དབང་བསྐུར་རིན་ཆེན་བཀོད་པའི་གནད་ཀྱི་ཡི་གེ་སོགས།
པས་གནས་བརྒྱན་པར་བྱའོ། །སྨིན་བྱ་སློབ་མའི་བྱ་བ་ལ་གཉིས། འཇུག་པར་བྱེད་པ་སློབ་མའི་སྔོན་འགྲོ་
དང༌། བྱིན་བརླབས་ཀྱི་བྱེད་པ་སློབ་དཔོན་གྱི་ལས་སོ། །དང་པོ་ལ་ལྔ་སྟེ། དབང་གི་གསོལ་བ་གདབ་པ་དང་།
བླ་མས་གནང་བ་སྦྱིན་ཞིང་། སྐྱབས་འགྲོ་སེམས་བསྐྱེད་འབོགས་པ་དང་གཉིས། བསྲུང་བ་གདགས་ཤིང་ཡེ་
ཤེས་དབབ་པ་དང་གསུམ། མེ་ཏོག་དོར་ཞིང་མིང་གདགས་པ་དང་བཞི། མིག་དབྱེ་ཞིང་མཐོང་བ་བསྟན་པ་
དང་ལྔའོ། །དང་པོ་གསོལ་བ་གདབ་པ་ནི། ཨེ་མ་ཧོ། སྐྱེས་ཆེན་འགྲོ་མགོན་བླ་མ་རྗེ། ། བདག་ནི་ལས་
ཅན་ཤེས་རབ་བུ། །གསང་བར་ངེས་པའི་ལུང་འདི་ལ། །རྟོགས་པས་བདག་ནི་གཟུང་དུ་གསོལ། །ཞེས་ལན་
གསུམ་ཞུ་བ་དབུལ། གཉིས་པ་བླ་མས་རྗེས་གནང་སྦྱིན་ཞིང་སྐྱབས་འགྲོ་སེམས་བསྐྱེད་འབོགས་པ་ལ་གསུམ།
རྗེས་གནང་དང༌། སྐྱབས་འགྲོ་དང༌། སེམས་བསྐྱེད་དོ། །དང་པོ་ནི། ཨེ་མ་ཧོ། སྐལ་ལྡན་སེམས་ཀྱི་བུ། །
མཆོག་ཏུ་གསང་བའི་ཐེག་པ་འདིར། ། རྡོ་རྗེ་འཛིན་པ་བདག་གི་ལུང་། ། ཞུགས་ནས་འབྲས་བུ་ངེས་ཐོབ་
འགྱུར། ། བདག་ཉིད་ཆེན་པོ་ཁྱེད་དག་གི ། བློ་ཡི་ཐེ་ཚོམ་རབ་བསལ་ནས། ། ནོར་བུའི་ཡོན་ཏན་མཐོང་
བ་བཞིན། །བདག་ལ་བླ་མར་སྤྲོ་ལེགས་སམ། །ཞེས་དྲི། སློབ་མས་སྤྲོ་ལགས་ཞེས་བརྗོད་དེ། གཉིས་པ་
སྐྱབས་འགྲོ་ནི། རང་ལུས་འཁོར་ལོ་བཞི་རྩ་རླུང་ཐིག་ལེའི་གནས་ལུགས་དྲན་པར་བྱས་ལ། རླུང་ལྔ་རྣམ་
དག་དངས་མའི་སྐུ། ། ཉོན་མོངས་རྣམ་དག་ཡེ་ཤེས་ལྔ། ། སྐུ་གསུམ་མཛད་པ་མཐར་ཕྱིན་པ། །དཀོན་
མཆོག་ གསུམ་ ལ་རྟོགས་པས་འདུད ། ། ཅེས་ལན་ གསུམ་ གྱི་ རྗེས་ལ་དེའི་དོན་བཤད་དོ། །གསུམ་པ་
སེམས་བསྐྱེད་པ་ནི། ལམ་གྱི་སྣང་བ་བཞིའི་དོན་དྲན་པར་བྱས་ལ་འདི་སྐད་དུ། ཀྱེ་མ་ཧོ། མ་རིག་འཇིག་
རྟེན་མུན་པའི་ཀློང་། །རང་རིག་ཐབས་ཤེས་སྒྲོན་མ་ཡིས ། ། རང་ལ་གནས་པའི་ཡེ་ཤེས་དེ། ། བླ་མའི་
དྲིན་གྱིས་རྟོགས་པར་བྱའོ། ། ཞེས་ལན་གསུམ་གྱི་རྗེས་ལ་སྨོན་པའི་དོན་བཤད་པར་བྱའོ། །འཇུག་པ་ནི།
ཨེ་མ་ཧོ། སངས་རྒྱས་མཐར་ཐུག་དབྱིངས་རིག་གཉིས ། ། སྐུ་གསུམ་ངོ་བོ་མཐའ་བྲལ་གཞི། ། ཚིག་ལས་
འདས་པའི་རང་བྱུང་སྟེ། ། ད་ལྟ་ཉིད་དུ་རྟོགས་པར་བྱའོ། །ཞེས་ལན་གསུམ་བརྗོད་པའི་རྗེས་ལ་འཇུག་པའི་
དོན་བཤད་དོ། །བསྲུང་བ་གདགས་ཤིང་ཡེ་ཤེས་དབབ་པ་ལ་གཉིས། བསྲུང་བ་གདགས་པ་དང་ཡེ་ཤེས་
དབབ་པའོ། །དང་པོ་ཚོན་སྣ་ལྔའི་སྐུད་པ་ལ་གནས་པ་རྩའི་ཡི་གེའམ། ཡང་ན། ཨོཾ་ཨཱཧཱུྃ་སྭཱ་ཧཱ། ཨོཾ་སྭ་བྷཱ་ཝ་
ཤུདྡྷ་སརྦ་དྷརྨཱ༔ སྭཱ་བྷཱ་ཝ་ཤུདྡྷོཉྩཧཾ་ཞེས་པས་སྔགས་མདུད་བྱས་ལ་ཕོའི་དཔུང་པ་གཡས་པ་མོའི་གཡོན་པ་ལ་
གདགས་སོ། །གཉིས་པ་ཡེ་ཤེས་དབབ་པ་ནི། སློབ་མ་ལུས་གནད་རྡོ་རྗེ་སྐྱིལ་ཀྲུང་བཅའ་རུ་བཅུག་ལ།
4

བི་མ་སྙིང་ཐིག
འཁོར་ལོ་བཞིའིརྩ་ཡི་གེ་ཐིག་ལེ་དང་ཀུན་བཟང་ཡབ་ཡུམ་གསལ་གདབ་ལ་སྟེང་འོག་གི་རླུང་ཁ་སྦྱར་ལ་
ཤེས་པ་མ་ཡེངས་ཤིག་བྱས་དམིགས་པ་ནི། ཚིག་དོན་བསམ་ཞིང་བླ་མས་ཌཱ་མ་རུ་དཀྲོལ་ཞིང་འདི་སྐད་དོ། །
ཨེ་མ་སྐལ་ལྡན་རིགས་ཀྱི་བུ། །ལྟེ་བ་སྤྲུལ་པའི་འཁོར་ལོ་ནི ། །སྤྲུལ་པའི་སྐུ་ཡི་བཞུགས་གནས་ཡིན། །
རླུང་ལྔ་གཡོ་རྩོལ་ལས་འདས་པ། །ཐིག་ལེ་འོད་སྐུར་ཤིགས་སེ་ཤིག །ཨེ་མ་སྐལ་ལྡན་རིགས་ཀྱི་བུ། །སྙིང་
ག་ཆོས་ཀྱི་འཁོར་ལོ་ནི། །ཆོས་ཀྱི་སྐུ་ཡི་བཞུགས་གནས་ཡིན། །སངས་རྒྱས་རིགས་ལྔ་མེ་རེ་རེ། ། ཨེ་མ་སྐལ་
ལྡན་རིགས་ཀྱི་བུ། །མགྲིན་པ་ལོངས་སྤྱོད་འཁོར་ལོ་ནི། །ལོངས་སྤྱོད་རྫོགས་སྐུའི་བཞུགས་གནས་ཡོད། །
མཚན་དང་དཔེ་བྱད་འཁྱུགས་པ་ཡི། །ཐིག་ལེ་འོད་སྐུར་ཡ་ལ་ལ། ། ཨེ་མ་སྐལ་ལྡན་རིགས་ཀྱི་བུ། །སྤྱི་བོ་
བདེ་བའི་འཁོར་ལོ་ནི། །སྐུ་གསུམ་འདུས་པའི་བཞུགས་གནས་ཡིན། །འབྲས་བུ་འདུས་པའི་རྩེ་མོ་ཅན། །ཁྲོ་
རྒྱལ་གད་རྒྱངས་ཡ་ལ་ལ། །ཞེས་པ་དེ་དག་གི་དམིགས་པ་རེས་མོས་ཀྱིས་དབབ་པའོ། །བཞི་པ་མེ་ཏོག་དོར་
ཞིང་མིང་གདགས་པ་ལ་གཉིས། མེ་ཏོག་དོར་བ་དང་མིང་གདགས་པའོ། །དང་པོ་ནི་དར་སྣ་ལྔའི་སྤྱན་དར་
བྱས་ལ། ཐལ་མོའི་བར་དུ་བཟུང་སྟེ། མིག་དར་ནག་པོས་བཀབ་ལ་འདི་སྐད་དོ། ། ཨེ་མ་ཧོ། ཐོག་མ་འོད་
གསལ་སྙིང་པོ་ནས། །ད་ལྟ་ཐེག་མཆོག་འདི་ཕྲད་པར། །གཞི་ལ་སྦྱངས་པའི་ལས་འབྲས་ཀྱིས ། །རིགས་
མཆོག་དེ་ལ་འབབ་པར་ཤོག །ཅེས་པས་ཕོ་བྲང་དབུས་སུ་དོར་རོ། །གཉིས་པ་མིང་གདགས་པ་ནི། དབུས་
སུ་བབས་ན། སྣ་ཚོགས་རང་གྲོལ། ཤར་དུ་རྡོ་རྗེ་སྙིང་པོ། ལྷོར་འདོད་ཡོན་རང་ཤར། ནུབ་ཏུ་བདེ་ཆེན་རྒྱལ་པོ།
བྱང་དུ་སྒོ་ལྔ་བྱ་བྲལ་དུ་གདགས་སོ། །དེ་ནས་མིག་དབྱེ་ཞིང་མཐོང་བ་བསྟན་པ་ལ་གཉིས། མིག་དབྱེ་བ་
དང་མཐོང་བ་བསྟན་པའོ། །དང་པོ་ནི། ཀྱེ་མ་རྡོ་རྗེ་འཛིན་མགོན་རྗེ། །བདག་ནི་ཁམས་གསུམ་འཁོར་བར་
ལོང་། །རྗེ་ཡི་ཡེ་ཤེས་ཐུར་མ་ཡིས ། །བདག་གི་མ་རིག་བསལ་དུ་གསོལ། །ཞེས་སོ། །བླ་མས་འདི་སྐད་དོ། །
ཨེ་མ་སྐལ་ལྡན་རིགས་ཀྱི་བུ། །སྔོན་ཆད་གཟུང་འཛིན་འཁྲུལ་པས་བཟུང་། །རང་ལ་བཞག་ནས་གཞན་དུ་
བཙལ། །ཐུར་མ་ཡིད་བཞིན་ནོར་བུར་མཚོན། །ཞེས་གསེར་གྱི་ཐུར་མས་མིག་དར་བསལ་ལ། དེ་དག་གི་
དོན་བཤད་དོ། །གཉིས་པ་མཐོང་བ་བསྟན་པ་ལ་བཞི་སྟེ། དང་པོ་བླ་མའི། དེ་ནས་དཀྱིལ་འཁོར་གྱི། དེ་
ནས་རྫས་ཀྱི། དེ་ནས་མཆེད་ལྕམ་གྱི་མཐོང་བ་བསྟན་པའོ། །དེ་ལ་དང་པོ་བླ་མས་མཐོང་བ་བསྟན་པ་ནི།
ལྟོས་ཤིང་ལྟོས་ཤིག་རིགས་ཀྱི་བུ། ། མ་ཡེངས་སེམས་ཀྱི་ང་ལ་ལྟོས ། །ང་ལ་མཐོང་བ་སྣ་ཚོགས་པའོ། །བུ་
ཁྱོད་ཀྱིས་ནི་ཅིར་མཐོང་སྨྲོས ། །ཞེས་བརྗོད་པས། བུ་ཡིས་བླ་མ་ལ་སངས་རྒྱས་སུ་མཐོང་བ་ལགས། ཞེས་
412

སྤྲོས་མེད་དབང་བསྐུར་རིན་ཆེན་བཀོད་པའི་གནད་ཀྱི་ཡི་གེ་སོགས།
བརྗོད་དོ། །གཉིས་པ་དཀྱིལ་འཁོར་གྱི་མཐོང་བ་བསྟན་པ་ནི། ལྟོས་ཤིག་མིག་ཅན་སྐལ་ལྡན་བུ། །དཀྱིལ་
འཁོར་བཟང་པོའི་གནས་འདི་ལྟོས ། །དད་པའི་མཆོག་འདི་བསྐྱེད་རེ་རན། །ཁྱོད་ཀྱིས་དཀྱིལ་འཁོར་ཅི་རུ་
མཐོང་། ཞེས་དྲིས་པས། ལ་ལས་དཀར་པོ་ཤས་ཆེ་བར་མཐོང་། ལ་ལས་དམར་པོ་ལ་སོགས་པ་མཐོང་བ་
འབྱུང་བས་དཀྱིལ་འཁོར་གྱི་དེ་ཉིད་བཤད་དོ། །དེ་ནས་རྫས་ཀྱི་མཐོང་བ་བསྟན་པ་ནི། ཨེ་མ་ལྟ་ཤེས་སྐལ་
ལྡན་བུ། །བརྡ་དང་དམ་རྫས་བཀོད་པའི་ཚོགས། །གནས་ལུགས་མཚོན་པའི་རྫས་འདི་ལྟོས། །མཐོང་བའི་
དོན་དེ་བདག་ལ་སྨྲོས ། །ཞེས་པ་སྐལ་བ་དང་ལྡན་པ་དེ་རྣམས་ཀྱི་དོན་ཇི་བཞིན་ཉིད་དུ་ཤེས་སོ། །དེ་ནས་
རྫས་ཀྱི་དེ་ཉིད་བཤད་དོ། །དེ་ནས་མཆེད་ལྕམ་གྱི་མཐོང་བ་བསྟན་པ་ནི། ཨེ་མ་ཧོ། ངོ་མཚར་རིགས་
ཀྱི་བུ། །གྲོགས་ཀྱི་དམ་པ་གང་ཡིན་པ། །འཇུག་སྒོ་གཅིག་པའི་སྤུན་གྲོགས་ལ། །ཁྱོད་ཀྱིས་ཅིར་མཐོང་
བདག་ལ་སྨྲོས། །དག་པའི་སྣང་བ་མཐོང་རེ་རན། །ཅེས་པས་དེ་ཉིད་ཀྱིས་མཐོང་བའམ་དོན་དྲིའོ། །དེ་ལ་
དཀྱིལ་འཁོར་གྱི་དེ་ཉིད་བཤད་པ་ནི། དབུས་ཟླུམ་པོ་མཐིང་གར་བྱུང་བ་ནི་གཞི་ཆོས་ཉིད་ཀྱི་དོན་ལ་གཉེན་
པོ་དང་བྲལ་བའི་བརྡའོ། །པདྨ་འདབ་མ་བརྒྱད་མཛེས་ཚོན་དུ་བྱུང་བ་ནི་གཞི་ལ་རླུང་ལྔའི་དྭངས་མ་དང་ལྡན་
པའི་བརྡའོ། །གྲུ་ཆད་བཞི་རུ་བྱུང་བ་ནི་འབྱུང་བཞི་འོད་དང་ལྡན་པའི་བརྡའོ། །ཁྱམས་སྒོ་བཞི་དང་བཅས་པ་
ནི་ ཕྲིན་ལས་བཞི་པོ་རང་ལ་ཚང་བའི་བརྡའོ། །པད་ རག་ གི་ རྩིག་པ་ནི་ཡེ་ཤེས་ལྔའི་ར་བ་དང་ལྡན་
པའི་བརྡའོ། །རྟ་བབས་བཞི་ནི་གཞི་ལ་ཚད་མེད་བཞི་ལྷུན་གྱིས་གྲུབ་པའི་བརྡའོ། །འདོད་ཡོན་གྱི་ལྷ་མོ་ནི་
འདོད་ཡོན་མ་སྤངས་རྒྱན་དུ་ཤར་བའི་བརྡའོ། །དྲ་བ་དྲ་ཕྱེད་ནི་གཞིའི་ཡོན་ཏན་རྫོགས་པའི་བརྡའོ། །ཕ་གུ་
སེར་པོ་ནི་འདོད་དགུ་རང་ལས་འབྱུང་བའི་བརྡའོ། །རྡོ་རྗེའི་ར་བ་ནི་དོན་ལ་འགྱུར་བ་མེད་པའི་བརྡའོ། །འོད་
ཟེར་འཕྲེང་བས་བསྐོར་བ་ནི་སྐུ་ལྔ་ཡེ་ཤེས་ལྔ་དང་ལྡན་པའི་བརྡའོ། །གཉིས་པ་རྫས་ཀྱི་དེ་ཉིད་བསྟན་པ་ནི།
བུམ་པ་ལྔ་རུ་བྱུང་ནི། རིགས་ལྔ་རང་ལ་རྫོགས་པའི་བརྡའོ། །ཤེལ་ལྔ་ནི་གཞི་དཀར་ལ་དྭངས་པའི་བརྡའོ། །
རྨ་བྱའི་མདོངས་ལྔ་ནི་སྒྲོན་མ་ལྔ་རང་ལ་གསལ་བའི་བརྡའོ། །མདའ་ལྔ་ནི་ཤེས་རབ་ལྔ་མཚོན་པའི་བརྡའོ། །
མེ་ལོང་ལྔ་ནི་ཡེ་ཤེས་ལྔ་མཚོན་པའི་བརྡའོ། །དར་སྣ་ལྔ་ནི་རླུང་ལྔ་མཚོན་པའི་བརྡའོ། །ཕུར་པ་ལྔ་ནི་
དབྱིངས་རྣམ་པར་དག་པ་ལ་འགྱུར་བ་མེད་པའི་བརྡའོ། །རལ་གྲི་ལྔ་ནི་མངལ་གྱི་གྲོང་ཁྱེར་འཇོམས་པའི་
བརྡའོ། །ཚོགས་གཏོར་དང་མཆོད་པ་ནི་འདོད་ཡོན་རང་སྤྲུལ་དུ་ཤར་བའི་བརྡའོ། །གཉིས་པ་བྱིན་བརླབས་
སློབ་དཔོན་གྱིས་བྱ་བ་ལ་བཞི་ལས། དང་པོ་བུམ་པའི་དབང་དང་གཅིག གཉིས་པ་གསང་བའི་དབང་།
413

བི་མ་སྙིང་ཐིག
གསུམ་པ་ཤེས་རབ་ཡེ་ཤེས་ཀྱི་དབང་། བཞི་པ་ངེས་པའི་ཚིག་དོན་ངོ་སྤྲོད་ཀྱི་དབང་། དེ་ལ་དང་པོ་ནི། སློབ་མ་
ལུས་གནད་རྡོ་རྗེའི་སྐྱིལ་ཀྲུང་འཆར་བཅུག་བླ་མས་དབུས་ཀྱི་བུམ་པ་བླངས་ལ་སློབ་བུའི་སྤྱི་བོར་བཞག་ནས།
ཧཱུཾ་ཆོས་ཉིད་དབྱིངས་ཀྱི་བུམ་པ་རུ། །སྟོང་གསལ་རང་བྱུང་ཆུ་ཡིས་བཀང་ ། །སྐལ་ལྡན་བུ་ལ་དབང་བསྐུར་
བས ། །དབྱིངས་ཀྱི་གནས་ལུགས་རྟོགས་པར་ཤོག ། ཀཱ་ལིའི་ཡི་གེའི་ཚོགས་བརྗོད་པའི་རྗེས་ལ་སྤྱི་བོའི་རྩ་
གནས་ཀྱི་ཡི་གེ་རྣམས་བརྗོད་ལ་དབང་བསྐུར་ཏེ། ཕ་ཝཱི། ཕི་ཝཱི། མ་མཱ། མེ་མཱི། བཱ་བཱ། ཉ་ཉ་ཧཱུཾ། ཀ་ཁ་ག་གྷ་
ང་༑ ཙ་ཙཱ། ཚ་ཚྭ། ཊ་ཊཱ། ཐ་ཐཱ། པ་པཱ་ན། ཞེས་པས་ཁྲུས་བྱ། སྤྱི་བོར་ཆུ་ཐིགས་པ་བླུག་གོ །དེ་ནས་ཤར་གྱི་
བུམ་པ་བླངས་ལ་སྙིང་གར་བཞག་སྟེ། ཧཱུྃ་མ་སྐྱེས་སྙིང་པོའི་བུམ་པ་རུ། །འགགས་མེད་རང་བྱུང་རྫས་ཀྱིས་
བཀང་། །སྐལ་ལྡན་བུ་ལ་དབང་བསྐུར་བས། །འཇིགས་བྲལ་བཞི་ཡི་དོན་རྟོགས་ཤོག །ཅེས་པའི་ཨཱ་ལིའི་
རྗེས་ལ་དྲན་པ་འདུས་པའི་རྩ་ཡིག་རྣམས་བརྗོད་ལ་དབང་བསྐུར་རོ། །ཁ་ཙ་ཊ་ཏ་ཕ་ལ་ཡ་སྭཱ་ཧཱ། ཀ་བྷ་བྷ་ཛྷ་
ཞེས་པས་སྙིང་ཁར་ཆུའི་ཐིག་ལེ་བྱའོ། །དེ་ནས་ལྷོའི་བུམ་པ་བཏེག་ལ་མགྲིན་པར་གཏད་ལ། ཧཱུྃ་རང་བྱུང་ཡེ་
ཤེས་བུམ་པ་རུ། །འདོད་ཡོན་རང་སྤྲུལ་རྫས་ཀྱིས་བཀང་། །སྐལ་ལྡན་བུ་ལ་དབང་བསྐུར་བས ། །བསམ་
པ་ལྷུན་གྲུབ་དབང་ཐོབ་ཤོག །ཅེས་པ་དང་། ཨཱ་ལིའི་རྗེས་ལ་དེ་རྣམས་འདུས་པའི་རྩ་ཡིག་རྣམས་བརྗོད་ལ་
དབང་བསྐུར་ཏེ། རི་རཱི། ལི་ལཱི། ཨོཾ་ཨེ། ཨཱ་ཨ་ཨེ། ཞེས་བརྗོད་ལ་ཆུ་ཐིགས་གཅིག་བླུད་དོ། །དེ་ནས་ནུབ་
ཀྱི་བུམ་པ་བཏེག་སྟེ་ལྟེ་བར་གཏད་ལ། ཧཱུྃ་མ་སྐྱེས་ཆགས་བྲལ་བུམ་པ་རུ། །བདེ་ཆེན་རྒྱུན་སྤྲོའི་རྫས་ཀྱིས་
བཀང༌། །སྐལ་ལྡན་ཁྱེད་ལ་དབང་བསྐུར་བས། །ཆགས་པ་འཛིན་མེད་དབང་ཐོབ་ཤོག །ཨཱ་ལིའི་རྗེས་ལ་
སྐྱེད་བྱེད་ཀྱི་རྩ་ཡིག་རྣམས་བརྗོད་ཏེ་དབང་བསྐུར་ལ། ཨ་ཨ། ཏ་ལི་ཧ་ཨུ་ཉ་རཾ་ཡཾ་ཎཾ་ན་ཛི་ཊ་པ་ཁཾ་ཡཾ་རཾ།
ཞེས་ལྟེ་བར་ཆུའི་ཐིག་ལེ་བྱའོ། དེ་ནས་བྱང་གི་བུམ་པ་བཏེགས་ལ་གནས་བཞིར་བྱུག་ཅིང་། ཨཱ་ལི་ཀཱ་ལིའི་
རྗེས་ལ་འཁོར་ལོ་སོགས་བཞི་ཀའི་རྩ་ཡིག་བརྗོད་དེ། ཧ་ཧེ་ཧོ། ཡེ་ཤེས་ཟང་ཐལ་བུམ་པ་རུ། །འགག་མེད་
རླུང་ལྔའི་རྫས་ཀྱིས་བཀང་། །སྐལ་ལྡན་ཁྱེད་ལ་དབང་བསྐུར་བས ། །རང་བྱུང་རྩལ་ཆེན་རྫོགས་པའི་དབང་
ཐོབ་ཤོག །དེ་ནས་དེ་རྣམས་ཀྱི་ཚིག་གི་དོན་རྣམས་ཡང་བཤད་པར་བྱའོ། །གཉིས་པ་གསང་བའི་དབང་
བསྐུར་བ་ནི། ཀ་པཱ་ལ་བདུད་རྩི་ཆང་གིས་བཀང་དེ་བཏེག་ལ། གནས་བཞིར་བཞག་ཅིང་སློབ་མ་རྣམས་གོང་
བཞིན་ལུས་གནད་བཅས་ལ། གནས་གཞིའི་རང་བཞིན་གྱིས་ཀུན་བཟང་ཡབ་ཡུམ་ལ་སྦྱོར་བའི་བརྡས་
བསྐུལ་ནས། དེ་དག་གིས་བྱང་སེམས་ཀྱིས་རྩ་གནས་དང་ལུས་གང་བས་བདེ་བ་ཆེན་པོའི་ངང་ལ་གནས་
414

སྤྲོས་མེད་དབང་བསྐུར་རིན་ཆེན་བཀོད་པའི་གནད་ཀྱི་ཡི་གེ་སོགས།
པར་བྱས་ཏེ། ཧཱུྃ། བདེ་ཆེན་བརྡལ་བ་རང་བྱུང་ཀ་པཱ་ལ། །ཆགས་པ་དངོས་དག་ཀུན་བཟང་ཐིག་ལེས་བཀང་། །
རིགས་ཆེན་སྐལ་ལྡན་བུ་ལ་དབང་བསྐུར་བས ། །རྩ་རླུང་བྱང་སེམས་མཆོག་ལ་དབང་ཐོབ་ཤོག །ཅེས་པ་
དང་ཨཱ་ལིའི་རྗེས་ལ་འཁོར་ལོ་བཞི་ཡི་གེ་བརྗོད་ལ་ཚིག་དོན་ཡང་བཤད་དོ། །གསུམ་པ་ཤེས་རབ་ཡེ་ཤེས་
ཀྱི་དབང་ནི་ལས་རྒྱ་མཚན་ཉིད་དང་ལྡན་པ་ལ་འཁྱུད་ལ་ཚིག་འདིས་བསྐུལ་ལོ། །ཧཱུྃ། སྣང་སྲིད་བདེ་ཆེན་
བརྡལ་བའི་ཞིང་ཁམས་ལ། །རོལ་པའི་ཡེ་ཤེས་བདེ་བ་ཆེན་པོར་ཤར། །ཐབས་ཤེས་འདོད་པ་སྤྱོད་པས་
གྲོལ་འགྱུར་ཏེ། ། མ་འགགས་རོལ་པས་སྤྱོད་ཅིང་བདེ་བ་ཆེ། །ཞེས་པས་དངོས་སུ་སྦྱར་བས་ཆགས་པའི་པྲ་
ཁྲིད་ལྟར་བདེ་བ་བསྐྱེད་དོ། །བཞི་པ་ཚིག་དོན་ངོ་སྤྲོད་ཀྱི་དབང་ནི། བརྡའི་དོན་ཉིད་ཀྱིས་བསྟན་པར་བྱ་སྟེ།
སྐལ་བ་དང་ལྡན་པའི་སློབ་བུ་ཁྱོད་ཉོན་ཅིག ནམ་མཁའི་དབྱིངས་ན་ཡིད་བཞིན་གྱི་ནོར་བུ་རིན་པོ་ཆེ་ལ་ཉི་
ཟླ་གཉིས་ཤར་ནས་འདུག་པ་མཐོང་ངམ། ཞེས་པ་དང་། བར་སྣང་གི་འཇའ་ཚོན་ལ་རླུང་གི་ཞགས་པས་
བཏབ་ནས་འདུག་པ་མཐོང་ངམ། རྒྱ་མཚོའི་ནོར་བུ་ལ་ཤེལ་གྱི་རྟ་ཕོ་ཞོན་ནས་ཉི་ཟླའི་དཀྱིལ་འཁོར་དུ་
དཀྱུས་ཐག་གཅོད་པ་དེ་མཐོང་ངམ། འབྱུང་ལྔའི་གྲོང་ཁྱེར་དུ་རིགས་དྲུག་གི་དམག་མི་བཅུག་ནས་རི་རབ་ཀྱི་
སྟེང་དུ་སོང་བའི་མི་དང་། ཁམས་གསུམ་གྱི་འཕྲང་ལ་ཤེལ་གྱི་མི་ཕོ་བཙོན་དུ་བཟུང་བ་དེ་མཐོང་ངམ།
ཁམས་གསུམ་སྐད་ཅིག་ལ་བསྐོར་ནས་རང་གི་ཁྱིམ་དུ་གཉིད་དུ་སོང་བ་དེ་མཐོང་ངམ། ཞེས་བརྡའི་དོན་བཞི་
དཀྲོལ་ནས་ཚིག་འདིས་བསྟན་པར་བྱ་སྟེ། ཨེ་མ་ཧོ། མ་ཡེངས་གསོན་ཅིག་རིགས་ཀྱི་བུ། །གཞི་ལ་འཁོར་
འདས་གྲུབ་མེད་ཀྱང་། །རྟེན་འབྲེལ་གྱི་འཆར་སྒོ་ངོ་མཚར་ཆེ། །དོན་དམ་ཚིག་གིས་མི་རྟོགས་ཀྱང་། །མངོན་
སུམ་ལ་གདིང་ཐོབ་ངོ་མཚར་ཆེ། །རིག་པ་ལ་སྐྱེ་འབྲི་མེད་མོད་ཀྱང་། །ལམ་སྣང་གི་འཆར་ཚུལ་ངོ་མཚར་ཆེ། །
ཀ་དག་ལ་གྲོལ་རྒྱུ་མ་མཆིས་ཀྱང་།།རླུང་རིག་གི་དག་ཚུལ་ངོ་མཚར་ཆེ། །ཐེག་པའི་འཇུག་སྒོ་མང་མོད་ཀྱང་། །
གཅིག་ཅར་དུ་ཐོབ་པ་ངོ་མཚར་ཆེ། །ཤེས་ཚུལ་གྱི་སྣང་བ་རྒྱ་ཆེ་ཡང་། །ངོ་བོ་ལ་གདིངས་ཐོབ་ངོ་མཚར་ཆེ། །
ཚིག་མཐའ་སྤྲོས་པ་མང་མོད་ཀྱང་། །བརྡ་གཅིག་གི་དོན་མཐོང་ངོ་མཚར་ཆེ། །ཞེས་པའི་རྡོ་རྗེའི་གླུ་ཡིས་
བསྐུལ་ལོ། །དེ་ནས་དཔའ་བོ་ཕོ་ཚོགས་དང་མོ་ཚོགས་དགའ་སྟོན་ཆེན་པོས་མཆོད། མཁའ་འགྲོ་དང་ཆོས་
སྐྱོང་གཏོར་མས་མཆོད་དོ། །རྗེས་འོད་གསལ་སྒྱུ་མ་ལྟ་བུ་ལ་གནས་པར་བྱའོ། །སྤྲོས་བཅས་དབང་ལ་ཚིག་
དོན་རྒྱ་ཆེ་བ། །ཚིག་ལ་ཉུང་ལ་དོན་ལ་ཚད་མེད་པ། །ལག་ལེན་དམ་པའི་ཕྱག་བཞེས་འདིར་བཀོད་པས། །
འདིར་འཇུག་སྨིན་པས་འགྲོ་བས་བདེ་ཐོབ་ཤོག །སྤྲོས་བཅས་དབང་གི་ཕྱག་བཞེས། དང་པོའི་དཔེ་
415

བི་མ་སྙིང་ཐིག
ལས་ལག་ལེན་ཁྲིགས་སུ་བསྡེབས་པ་ལྕེ་བཙུན་སེང་གེ་དབང་ཕྱུག་གིས་མཛད་པ་རྫོགས་སོ།། །།སྔགས་ཀྱི་
སྲུང་མས་སྲུངས་ཤིག སྐལ་ལྡན་ཅིག་དང་ཕྲད་པར་ཤོག ཆོས་འདིའི་བརྒྱུད་པ་ནི། ཞང་མོན་པ། ལྷ་རྗེ་རང་
རིག ལྷ་རྗེ་དཔལ་འབར། ལྷ་རྗེ་ཡེ་ཤེས་མགོན། བླ་མ་ཁྱུང་ཚང་པ། རྫོང་ཁབ་རྒྱལ་བ་བློ་གྲོས། བླ་མ་ཀུན་
དགའ་དོན་གྲུབ། རྗེ་རིན་པོ་ཆེ་རང་བྱུང་རྡོ་རྗེའོ།། །། །
རྫོགས་པ་ཆེན་པོའི་དབང་གསུམ་བཞུགས་སོ། ། ༈ ཀུན་ཏུ་བཟང་པོ་རྡོ་རྗེ་འཆང་ཆེན་དང༌། །རྒྱ་གར་མཁས་པ་
ལྔ་ལ་ཕྱག་འཚལ་ནས། ། བླ་མེད་དབང་གི་དོན་རྣམས་རབ་ཕྱེ་བར། །ལག་ལེན་རིམ་པ་གསལ་བར་བཤད་
པར་བྱ། །རང་བཞིན་རྫོགས་པ་ཆེན་པོའི་དོན་ལ་རྩེ་གཅིག་ཏུ་མོས་ཤིང་། སྐལ་བ་དང་ལྡན་པའི་སློབ་མ་ལ་
བླ་མ་མཚན་ཉིད་དང་ལྡན་པས། རྒྱུད་སྨིན་པར་བྱ་བའི་ཕྱིར་དབང་བསྐུར་བར་བྱེད་པ་ལ། དབང་གི་རིམ་པ་དུ་
མ་ཞིག་གསུངས་ཀྱང་། འདིར་སྤྲོས་པའི་རྣམ་པར་རྟོག་པ་བཅད་ནས། རང་གི་སེམས་ཉིད་རིག་པའི་སྙིང་པོ་
མངོན་སུམ་དུ་མཐོང་བར་བྱེད་པའི་དབང་བཞི་སྟེ། སྤྲོས་བཅས། སྤྲོས་མེད། ཤིན་ཏུ་སྤྲོས་མེད། རབ་ཏུ་
སྤྲོ་སྤྲོས་མེད་དོ། །དང་པོ་སྤྱིར་རྒྱུད་སྡེ་བཞིའམ། མདོ་སྒྱུ་འཕྲུལ་གཉིས་ཀྱི་དབང་མོ་ཆེའམ། འདི་ཉིད་ཀྱི་སྤྲོས་
བཅས་ཀྱི་དབང་ཆེན་པོ་ཐོབ་པའམ། ཡང་ན་ལྕེ་བཙན་སེང་གེ་དབང་ཕྱུག་གིས་མཛད་པའི་སྤྲོས་བཅས་ཀྱི་
དབང་བསྡུས་པ་མངོན་དུ་ཐོབ་པར་བྱས་ལ། ཐེག་པ་རིམ་དགུའི་ལྟ་བའི་དོན་དུས་གཅིག་ལ་རྟོགས་ཤིང་།
ལུས་ལ་ནུས་པ་བཞག་ཅིང་། ལུས་ཀྱི་དྲི་མ་དག་པར་བྱས་ནས། གཉིས་པ་སྤྲོས་པ་མེད་པའི་དབང་བསྐུར་བ་
ནི༑ གནས་ཁང་དབེན་པར་མཎྜལ་དྲི་སྣ་ཚོགས་ཀྱིས་ཆག་ཆག་བཏབ་ལ་ཟླུམ་པོར་བསྐོར་ཏེ། དེའི་དབུས་
སུ་རྡུལ་ཚོན་གྱི་བུམ་པ་བསྣོལ་མ་རབ་ཏུ་ལེགས་པ་དམར་པོ། ཁ་རྒྱན་དང་མགུལ་ཆིངས་དང་བཅས་པ་བྲིས་
ལ༑ ཟླུམ་པོའི་བླ་རེ་ཚོན་ལྔའི་ར་བས་བསྐོར། དེའི་ནུབ་ཕྱོགས་སུ་ཤིང་གི་ཁྲིའི་སྟེང་དུ་རིན་པོ་ཆེའི་བུམ་པ་
གས་པ་དང་ཆག་པ་དང་ཞོམ་པ་མེད་པ་གསུམ་གྱི་ནང་དུ་སྨན་སྣ་ཚོགས་པ་དང་། འབྲུ་སྣ་ཚོགས་པ་དང་།
རིན་པོ་ཆེ་སྣ་ཚོགས་པ་དང་། འོ་མ་དང་མར་ལ་སོགས་པས་ལེགས་པར་བཀང་ལ་འབྲས་བུ་དང་མེ་ཏོག་
ཅན་གྱི་ཤིང་གིས་ཁ་རྒྱན་བྱས་ཏེ། རས་དམར་པོ་དྲི་མ་མེད་ཅིང་ཁ་ཚར་མ་ཉམས་པ་གསུམ་གྱིས་མགུལ་བ་
བཅིང་ངོ༌། །དེ་ལྟར་བུམ་པ་རེ་རེའི་སྟེང་དུ་མེ་ལོང་གསུམ་དང༌། རྨ་བྱའི་མདོངས་གསུམ་དང༌། མན་ཤེལ་
གསུམ་བཞག་པར་བྱའོ། །མཆོད་པ་ཇི་ལྟར་འབྱོར་པས་ཀྱང་བསྐོར། དཀོན་མཆོག་དང་། མཁའ་འགྲོ་དང་།
ལེགས་ལྡན་ནག་པོ་དང་། དཔལ་ཨེ་ཀ་ཛ་ཏི་དང་། དམ་ཅན་དང་གཞི་བདག་ལ་སོགས་པའི་གཏོར་མ་དང་།
6

སྤྲོས་མེད་དབང་བསྐུར་རིན་ཆེན་བཀོད་པའི་གནད་ཀྱི་ཡི་གེ་སོགས།
མཆོད་པའི་ཡོ་བྱད་ཅི་འབྱོར་པ་བཤམ་མོ། །དེ་ནས་སློབ་དཔོན་རང་ཉིད་རྒྱུད་རྣམ་པར་དག་པར་བྱ་བའི་
དོན་དུ་བླ་མ་བརྒྱུད་པ་ལ་གསོལ་བ་གདབ་ཅིང་ཡིད་ཀྱིས་དབང་བླང་། ཡི་གེ་གསུམ་མང་དུ་བཟླས་ཤིང་
གཉིས་སུ་མེད་པའི་དོན་བསྒོམ། བུམ་པ་རྣམས་ཀྱང་ཀུན་ཏུ་བཟང་པོའི་སྐུ་གསུང་ཐུགས་ཀྱི་རང་བཞིན། ཨོཾ་
དཀར་པོ། ཨཱདམར་པོ། ཧཱུཾ་སྔོན་པོར་དམིགས་ཏེ། ཨོ་ཨཱཧཱུྃ་དང་ཨ་ལི་ཀ་ལི་བརྒྱ་ཙམ་གྱིས་རྒྱས་གདབ་བོ། །
དེ་དག་ནི་སློབ་དཔོན་གྱིས་སྔོན་དུ་བྱའོ། །དེ་ནས་སློབ་མ་རྣམས་ལ་དྲི་བཟང་པོའི་ནུས་ཨ་ཞེས་བརྗོད་ཅིང་
ཁྲུས་བྱས་ལ་གྲལ་ལ་འཁོད་དེ། ཐེག་པའི་གོ་རིམ། འཁོར་བའི་ཉེས་དམིགས། སངས་རྒྱས་ཀྱི་ཡོན་ཏན།
ལུས་ངག་ཐ་མལ་གྱི་ཞེན་པ་སྤང་བ་དང་། གསོལ་བ་གདབ་པ་དང་། བསྲེ་བ་རྣམས་ནི་སྔོན་འགྲོའི་ཆོ་ག་སྟེ།
དང་པོ་ནི། བི་མ་ལ་ཡིས་དུང་ཡིག་ཅན་དུ་གསུངས་པ། སྡེ་སྣོད་རིན་པོ་ཆེ་ལས་ནི་མངོན་པའི་སྡེ། ཕ་རོལ་
ཕྱིན་དང་སྔགས་ལས་ནི་སྔགས་ཡིན་ནོ། །གསང་སྔགས་ཕྱི་ནང་གཉིས་ལས་ནང་པ་སྟེ། དེ་ཉིད་ལས་ནི་རིམ་
དགུ་ཀུན་གྱི་རྩེ། །ཐེག་རྒྱལ་ཨ་ཏི་ཡོ་ག་གསང་བ་ཆེན་པོའི་གཞུང་། །དེ་ཉིད་སྡེ་རུ་ཕྱེ་ན་རྣམ་གསུམ་སྟེ། །
སེམས་སྡེ་ཀློང་སྡེ་མན་ངག་སྡེ་དང་གསུམ། །མན་ངག་སྡེ་ཉིད་ལ་ཡང་རྣམ་གསུམ་སྟེ། །ཁ་གཏམ་ཁ་འཐོར་
རྒྱུད་ ཀྱི་ རང་བཞིན་ གསུམ། །ཞེས་ གསུངས་ པས། འདིར་སྡེ་སྣོད་གསུམ་ལས། མངོན་པ་ལས་ སྔགས།
སྔགས་ལས་རྣལ་འབྱོར་བླ་ན་མེད་པ། དེ་ལས་མ་ཧཱ། ཨ་ནུ། ཨ་ཏི་གསུམ་ལས་ཨ་ཏི་ཡོ་ག དེ་ལ་སེམས་སྡེ་
ཀློང་སྡེ་མན་ངག་གི་སྡེ་དང་གསུམ་ལས་མན་ངག དེ་ལ་ཕྱི་སྐོར་ལུས་ལྟ་བུ་ཐ་སྙད་སྟོན་པ། ནང་སྐོར་སྙིང་ལྟ་
བུ་དང་། གསང་སྐོར་མིག་ལྟ་བུ་དང་། ཡང་གསང་ལུས་སེམས་རྫོགས་པ་ལྟ་བུ་དང་། བཞི་ལས་འདིར་ཕྱི་མ་
བླ་ན་མེད་པ་རྒྱུད་བཅུ་བདུན་མན་ངག་བརྒྱ་དང་བཅུ་དགུ་ལས་ཀྱང་སྙིང་པོར་ཕྱུང་བ། ཡང་གསང་ཡི་གེ་
དམར་པོ་མ་སྨིན་པ་སྨིན་པར་བྱེད་པའི་དབང་བཞི་ལས། སྤྲོས་བཅས་གོང་དུ་སོང་ནས་སྤྲོས་པ་མེད་པའི་
དབང་ངག་རྣམ་པར་དག་པར་བྱེད་པ་ངག་གི་ནུས་པ་སྟོན་པར་བྱེད་པ་ཡིན་ནོ། ། འཁོར་བའི་ཉེས་དམིགས་
ནི་ཆོས་སྤྱི་ནས་བསྟན་པ་ལྟ་བུར་སྐྱོན་དུ་མ་དང་བཅས་པ་ཡིན་ལ། འདི་ཉིད་ནས་ཀྱང་འདོད་པའི་ཁམས་ནི་
རྒྱུ་འདོད་སྲེད་ཡིན་པས། སྐྱེས་བུ་སྐོམ་པས་གདུངས་པ་ལ་ཚྭ་ཆུ་བླུད་པ་ལྟ་བུ་དང་། དུག་གི་ལོ་མ་དང་སྤྲུལ་
གྱིས་ཟིན་པ་དང༌། སྤུ་གྲིའི་སོ་དང་མཚུངས་པ་ཡིན་ལ། ཁམས་གསུམ་དུ་གནས་པ་ཐམས་ཅད་སྤྲུལ་སྨྱུག་
དོང་དུ་བཙུད་པ་འདྲ་བ་དང་། འདབ་ཆགས་རྙི་ལ་ཟིན་པ་ལྟ་བུ་དང་། རི་དྭགས་རྒྱ་ལ་ཚུད་པ་ལྟ་བུ་དང༌།
ཕྱིའི་རྒྱ་མཚོར་གཟིངས་ཐག་ཆད་པ་ལྟ་བུ་དང༌། འཇིགས་པ་དང་བཅས་པའི་འཕྲང་དུ་ལམ་ནོར་བ་ལྟ་བུ་དང་།
47

བི་མ་སྙིང་ཐིག
སྐྱེས་བུ་གསོད་པའི་གཤེད་མའི་དཀྱིལ་དུ་ཚུད་པ་ལྟ་བུ་དང༌། རབ་ཏུ་བརྒལ་བར་དཀའ་བའི་འདམ་རྫབ་
ཆེན་པོར་བྱིང་བ་ལྟ་བུ། མེ་ཆེན་པོ་འབར་བའི་ནང་དུ་སྦྲང་བུ་ཚུད་པ་ལྟ་བུ་ལ་སོགས་པ་ཉེས་པ་དུ་མ་དང་
ལྡན་པར་གསུངས་པ་རྟོགས་པར་བྱས་ལ། བླ་ན་མེད་པའི་སངས་རྒྱས་ཀྱི་ཡོན་ཏན་དྲན་པས་རང་བཞིན་
རྫོགས་པ་ཆེན་པོའི་དོན་མྱུར་དུ་མཐོང་བར་བྱའོ་སྙམ་དུ་བྱང་ཆུབ་ཀྱི་སེམས་སྦྱོང་བདུན་པོ་སྔར་བསྟན་པ་
ལྟར་བསྒོམ་པར་བྱའོ། །དེ་ནས་ལུས་ངག་ཐ་མལ་གྱི་ཞེན་པ་སྤང་བའི་དོན་དུ། རིག་འཛིན་བླ་མ་བརྒྱུད་པ་
རྒྱལ་བ་སྲས་བཅས་མདུན་གྱི་ནམ་མཁའ་ལ་བསྒོམས་ལ། ཕྱག་འཚལ་མཆོད་པ་འབུལ་སྡིག་པ་བཤགས།
བསོད་ནམས་ལ་ནི་རྗེས་ཡི་རང་། ཆོས་ཀྱི་འཁོར་ལོ་བསྐོར་བར་བསྐུལ། མྱ་ངན་ལས་མི་འདའ་བར་གསོལ་
བ་གདབ། སྐྱབས་སུ་འགྲོ་སེམས་བསྐྱེད་ཅིང་སྡོམ་པ་བཟུང་། དགེ་བའི་རྩ་བ་བསྔོ། དེ་རྣམས་ངག་ཏུ་རྒྱས་
བསྡུས་ཅི་རིགས་པ་གཞན་དང་མཐུན་པར་བྱའོ། །དེ་ནས་གསང་སྔགས་ཀྱི་བསྐྱེད་རིམ་གང་ཡང་རུང་བ་
བསྒོམས་ལ། ལུས་ལྷ་ངག་སྔགས་སེམས་ཆོས་ཉིད་དུ་ངེས་ཤེས་བསྐྱེད་དེ། ཚོགས་བྱིན་བརླབས་ཡན་ཆོད་
བྱའོ། །དེ་ནས་སྤྲོས་མེད་ཀྱི་དཀྱིལ་འཁོར་དུ་འཇུག་པའི་གསོལ་བ་གདབ་པ་ནི། གསེར་ལ་སོགས་པའི་
མཎྜལ་ཕུལ་ལ་ཚིག་འདི་བརྗོད་དོ། །ཀྱེ་མ་རྡོ་རྗེ་འཛིན་ལྷ་ལ། །བདག་ནི་སྐལ་ལྡན་སྙིང་གི་བུ། །དད་པས་
རབ་ཏུ་གཞུག་པར་འཚལ། །རང་བཞིན་རྫོགས་པ་ཆེན་པོ་ཡི། །དབང་བསྐུར་ནང་དུ་འཇུག་ལགས་པས། །
དཔའ་བོ་རྡོ་རྗེ་བླ་མ་ཡིས། །རང་གི་སེམས་ཀྱི་གནས་ལུགས་ཀྱི། ། ཨ་ཏིའི་དཀྱིལ་འཁོར་བསྟན་དུ་གསོལ། །
བདག་ནི་ཡང་དག་འདིར་ཞུགས་ནས། །སླར་ཡང་ལྡོག་པར་མི་བགྱིད་དོ། །ཞེས་ལན་གསུམ་བརྗོད་ལ།
སློབ་དཔོན་གྱིས་རྗེས་སུ་གནང་བ་སྦྱིན་པ་ནི་འདི་སྐད་དོ། ། ཨེ་མ་བུ་ཁྱོད་སྐལ་བ་བཟང་། །སྐལ་བཟང་བྱང་
ཆུབ་སེམས་ཆེན་པོ། །སྔོན་ཆད་རང་བཞིན་རྫོགས་པ་ཡི། །དཀྱིལ་འཁོར་ཉིད་དུ་མ་ཞུགས་པས། །དོ་ནུབ་
ཁྱོད་ལ་བསྟན་པར་བྱ། །སེམས་ཀྱི་རྟོགས་པ་ཀུན་སོལ་ལ། །འཇིག་རྟེན་བཅིངས་པ་ལས་གྲོལ་གྱིས། །འདི་
ལ་སྤང་བླང་ཐ་སྙད་བྲལ། །རིགས་དང་རྒྱུད་རྣམས་སྦྱོང་བ་ཡི། །ལུས་ངག་བདེ་བའི་རྟེན་ཡིན་པས། །དེང་
ནས་བརྩམས་ཏེ་སླར་མ་ལྡོག །ཅེས་ལན་གཅིག་བརྗོད་དོ། །དེ་ནས་བླ་མ་དང་བསྲེ་བ་ནི་མདུན་གྱི་ནམ་
མཁར་རིན་པོ་ཆེའི་ཁྲི་དང་པདྨ་ཉི་ཟླའི་སྟེང་དུ་སངས་རྒྱས་ཐམས་ཅད་ཀྱི་ངོ་བོ་རྡོ་རྗེ་སེམས་དཔའ་སྐུ་མདོག་
དཀར་པོ་ཞག་གཅིག་ཕྱག་གཉིས་པ་གཡས་རྡོ་རྗེ་གཡོན་དྲིལ་བུ་ཅན་རྒྱུད་ལས་གསུངས་པ་ལྟ་བུ་དང་། བླ་
སྒོམ་བརྒྱུད་པ་རྣམས་བསྒོམས་ལ་སེམས་མ་ཡེངས་པར་གཏད་མཐར་གསོལ་བ་གདབ་པས་འོད་ཟེར་ཁ་དོག་
418

སྤྲོས་མེད་དབང་བསྐུར་རིན་ཆེན་བཀོད་པའི་གནད་ཀྱི་ཡི་གེ་སོགས།
ལྔའི་རང་བཞིན་དུ་གྱུར་ནས། རང་ལ་ཐིམ་པར་བསྒོམ་པ་ནི་བསྲེ་བ་ཐུན་མོང་མ་ཡིན་པ་སྟེ། རྫོགས་པ་ཆེན་
པོ་མཉམ་པ་ཉིད་ཀྱི་རྒྱས་འདེབས་པ་ཞེས་བྱའོ། །སྔོན་དུ་འགྲོ་བའོ། །དངོས་གཞི་ལ་གསུམ་སྟེ། ངག་དག་
པར་བྱ་བ་དང་། དབང་བསྐུར་བ་དང་། རྒྱས་གདབ་ཅིང་ངོ་སྤྲད་པའོ། །དང་པོ་ནི་ངག་ལ་ནུས་པ་འཇོག་པ་
དང༌། ངག་རང་དག་ལ་འགྲོ་བའི་དོན་ཡིན་ཏེ། དཔོན་སློབ་ཀུན་སོ་སོའི་ལུས་བདེ་བར་བཅོས་ལ། ངག་ཏུ་
སྒྲ་ཆེ་བ་ཡང་མ་ཡིན་ ཆུང་བ་ཡང་མ་ཡིན་པར་ཨ་ཨ་ཨ་ཞེས་བརྗོད་ཅིང་ཡིད་ཨ་ལ་གཏད་པས་ཞག་གཅིག་
ཏུ་བརྗོད་པར་བྱའོ། །ནུབ་གཅིག་ལ་བྱེད་པའི་དབང་དུ་བྱས་ན། བརྒྱ་ཚར་རེ་བརྗོད་དོ། །དེ་ནས་ནུབ་གཉིས་
པ་ལ་ཨཱ་ལིའི་ཚོགས་ཚང་བར་བརྗོད་པར་བྱའོ། །འདིའི་དུས་ན་སློབ་དཔོན་གྱིས་ཨ་རྐྱང་པའི་དུས་ན་བུ་
ཡིས་ཨ་བརྗོད་པས་རྩ་ཐམས་ཅད་ཁ་ཕྱེ་སྟེ། ཨ་ཐམས་ཅད་ཐོལ་ཐོལ་རང་བྱུང་། དེ་ལ་འོད་ཀྱི་གོང་བུ་
རྣམས་ལས་འོད་འཕྲོས་པས་རང་བཞིན་གྱི་ཀུན་ཏུ་བཟང་པོའི་ཡབ་ཡུམ་སྦྱོར་བའི་བརྡས་བསྐུལ། ཀུན་
བཟང་ཡབ་ཡུམ་སྦྱོར་བས་བྱང་ཆུབ་སེམས་འོད་ལྔའི་རྣམ་པས་ལུས་མགོ་མཇུག་རྒྱས་པར་གྱུར་པ་ལ་བློ་
བཞག འདིའི་དུས་རྣ་བའི་རླུང་སྒྲ་འབྱུང་བའི་རྩ་བཙིར་རོ། །དེ་ལྟར་སློབ་མ་རང་ཡང་བསྒོམ་དུ་གཞུག་གོ །
བཅུག་པས་ཉམས་སུ་མྱོང་བ་ཁྱད་པར་ཅན་སྐྱེ་བར་འགྱུར་ངེས་སོ། །དེས་ན་ཨཱ་ལིའི་ཚོགས་བརྗོད་པའི་དུས་
ན་དེ་ཉིད་རྩ་རྣམས་ཀྱི་ནང་ནས་རང་བྱུང་གི་ཡི་གེ་རྣམས་རང་བྱུང་བས་རང་གི་རྩ་གནས་ནས་ཀྱང་ཆོས་
ཐམས་ཅད་ཀྱི་སྒྲ་སི་ལི་ལི་བྱུང་བ་ལ་བློ་བཞག ཀ་ལིའི་དུས་ན་བརྗོད་པའི་ཡི་གེ་དག་ཕྱིར་འདོན་ལ་རང་
གི་ཕུང་པོའི་ནང་ན་ཡི་གེས་མེར་གྱིས་ཁེངས་པ་ལ་བློ་བཞག་གོ །དེ་ནས་སྐལ་ལྡན་ལ་དབང་བསྐུར་བར་བྱ་
སྟེ༑ ལུས་གཅེར་མོར་ཕྱུང་ལ་བུམ་པའི་ཆུ་དང་སིནྡྷུ་རའི་ཐིག་ལེ་གཅིག་སྤྱི་བོར་བྱས་ལ། ངག་ཏུ་ཨེ་ཨོ་ཞེས་
དྲག་པོར་བརྗོད་དུ་གཞུག སློབ་དཔོན་གྱིས་མགྲིན་པའི་འཕར་རྩ་གཏེམས། འདིའི་དུས་ན་ལུས་འདར་ཞིང་
གཡོ་བ་དང་། ངག་རང་རྡོལ་བ་དང་། སེམས་བག་ཡེངས་སུ་འགྱུར་བ་ཉིད་འབྱུང་བ་ཡིན་ནོ། །དེ་ནས་སློབ་
མའི་ལུས་ཨོཾ་དཀར་པོ་ཆེན་པོ་ཞིག་ཏུ་དམིགས་ལ་ཆོས་ཉིད་ཀྱིས་རྒྱས་གདབ། དེ་ནས་བུམ་པ་གཅིག་གི་ཆུ་
ཐིགས་གཅིག་དང་སིནྡྷུ་རའི་ཐིག་ལེ་མགྲིན་པར་བྱས་ལ་ངག་ཏུ་ཨཱཨཱཋཞེས་དྲལ་ཤུལ་དང་བཅས་བརྗོད་དུ་
གཞུག སློབ་དཔོན་གྱིས་མཆན་ཁུང་གི་རྩ་གཏེམས། བུའི་ཤེས་པ་ནམ་མཁར་དྲང་། འདི་ལྟར་བྱས་པས་
ལུས་དལ་བ་དང་། ངག་རབ་ཏུ་འཕར་བ་དང་། སེམས་རབ་ཏུ་གསལ་བ་དག་འབྱུང་། དེ་ནས་བླ་མས་བུའི་
ལུས་ཨཱདམར་པོ་ཤིན་ཏུ་ཆེ་བ་ཅིག་ཏུ་དམིགས་ལ་ཆོས་ཉིད་ཀྱིས་རྒྱས་གདབ། དེ་ནས་བུམ་པ་གཅིག་གི་ཆུ་
419

བི་མ་སྙིང་ཐིག
ཐིགས་པ་གཅིག་དང་སིནྡྷུ་རའི་ཐིག་ལེ་སྙིང་གར་བྱས་ཏེ། ངག་ཏུ་ཧཱུྃ་ཧཱུྃ་ཞེས་ཤིན་ཏུ་རིང་བར་བརྗོད་དུ་གཞུག་
བླ་མས་ནུ་མའི་རྩའམ། ལྟེ་བའི་རྩ་གཏེམས། ཤེས་པ་འབྱུང་བ་ལ་གཏད་པ་ནི། མ་སུམ་མདོར་བསྒོམ་ཐིག་
ལེ་ཞུ་བདེ་བ་བསྒོམ་པའོ། །དེ་ནས་བུའི་ལུས་ཧཱུྃ་སྔོན་པོ་ཆེན་པོ་ཞིག་ཏུ་དམིགས་ལ་ཐ་མ་ཆོས་ཉིད་ཀྱི་རྒྱས་
གདབ། ཡི་གེ་རྣམས་སློབ་མ་ལ་བསྟིམས་ལ། སྔ་མ་བུམ་པ་གསུམ་གྱི་ཆུ་གནས་གསུམ་དུ་བྱུགས་པའི་དུས་
སུ་རོལ་མོའི་སྒྲ་དང་བཅས་པས་ངག་ཏུ་ཆོས་ཐམས་ཅད་བརྗོད་དུ་མེད་པའོ། །བསམ་དུ་མེད་པའོ། །བལྟར་
མེད་པའོ། །གཉིས་སུ་མེད་པའོ། །མཚན་མ་མེད་པའོ། །སྨོན་པ་མེད་པའོ། །སྤྲོས་པ་མེད་པའོ། །སྤྲོས་པའི་
མཐའ་བརྒྱད་དང་བྲལ་བའོ། །ཞེས་པའི་སྒྲ་བྱུང་བས་བུ་ཡང་དེ་ཉིད་ཀྱི་རང་བཞིན་དུ་གྱུར་པར་བསམས་ལ་
བརྗོད་དོ། །རྩ་གཏེམས་པ་གསུམ་པ་ནི། མགྲིན་པའི་རྩ་རྦ་རླབས་ཀྱིས་ལུས་གཡོ་བ་མེད་ཅིང་རྣམ་པར་མི་
རྟོག་པ་དང་། མཆན་ཁུང་གི་རྩ་ནི་ངག་རང་རྡོལ་བ་དང་། ནུ་མའི་རྩ་འམ། ལྟེ་བའི་རྩ་ནི་བདེ་བ་ཆེན་པོ་རང་
བཞིན་གྱིས་སྐྱེ་བའི་རྩ་སྟེ། ཀུན་ཏུ་བཟང་པོའི་སྐུ་གསུང་ཐུགས་རང་ལ་གནས་པའི་དོན་ངོ་སྤྲོད་པའོ། །དེ་
ནས་རྒྱས་གདབ་པ་ནི། བརྗོད་པ་ལས་འདས་པའི་དོན་དེ་སྐལ་ལྡན་གྱི་བློ་ལ་གནས་པར་བྱ་བའི་ཕྱིར།
དངོས་པོ་གང་ལ་ཡང་རང་བཞིན་མེད་པའོ། །བལྟར་མེད་པ་དང་། སྲོག་མེད་པ་དང༌། སྙིང་པོ་མེད་པ་དང་།
ཡ་མ་བརླ་ཡིན་པ་དང༌། ཚིག་མེད་པ་དང༌། ཡི་གེ་མེད་པ་དང༌། སྒྲ་མེད་པ་དང་། ཐ་སྙད་མེད་པ་དང༌།
བརྗོད་དུ་མེད་པའོ། །ཞེས་དངོས་པོའི་འདུག་ཚུལ་བསྟན། ཡང་ཀུན་རྫོབ་ཏུ་ཆོས་ཐམས་ཅད་རྨི་ལམ་ལྟ་བུ་
དང༌། སྒྱུ་མ་ལྟ་བུ་དང་། སྤྲུལ་པ་ལྟ་བུ་དང་། དྲི་ཟའི་གྲོང་ཁྱེར་ལྟ་བུ་དང་། བར་སྣང་གི་གློག་ལྟ་བུ་དང་།
མྱུར་བྱེད་ཀྱི་འཁོར་ལོ་ལ་སོགས་པ་དཔེ་དུ་མས་མཚོན་པ་བསྟན་པར་བྱའོ། །དེ་ནས་ལུས་ངག་ཡིད་གསུམ་
རྫོགས་པ་ཆེན་པོའི་སྟོང་པ་ཉིད་དུ་གཞུགས་པའི་ཕྱིར་ནང་སྟོང་པ་ཉིད་དུ་དར་ཅིག་སྒོམ་དུ་གཞུག དེ་ཉིད་ཀྱི་
དོན་ལ་བསྐུལ་བའི་ཚིག་ཏུ་ཡང་འདི་སྐད་བརྗོད་པར་བྱའོ། །ཆོས་རྣམས་ཐམས་ཅད་སྟོང་ཞིང་བདག་མེད་ལ། །
དངོས་པོ་མཚན་མར་འཛིན་པ་ཡོང་རེ་འཁྲུལ། །ཆོས་ཀྱི་དབྱིངས་ཉིད་སྤྲོས་དང་བྲལ་བ་ལ། །སྤྲོས་པའི་ཚིག་
ཕྱིར་འབྲངས་པ་ཡོང་རེ་འཁྲུལ། །རང་རིག་ཡེ་ཤེས་འདོད་ཅིང་ཆགས་པ་ལ། །འདོད་ཅིང་ཞེན་པའི་བློ་འདི་
ཡོང་རེ་འཁྲུལ། །སྙིང་པོ་དོན་གྱི་ཡེ་ཤེས་རང་ཤར་ལ། །གཞན་བྱུང་རྩོལ་སྒྲུབ་བྱེད་པ་ཡོང་རེ་འཁྲུལ། །
སེམས་ཉིད་སྐྱེ་ཤི་གཉིས་ལས་འདས་པ་ལ། །སྐྱེ་འགག་གཉིས་སུ་འཛིན་པ་ཡོང་རེ་འཁྲུལ། །འབྲས་བུ་རང་
རྫོགས་སྨོན་ལམ་བྲལ་བ་ལ། །རྣམ་དཔྱོད་དུས་ལ་ལྟོས་པ་ཡོང་རེ་འཁྲུལ། །བདེ་སྡུག་ཐམས་ཅད་རིག་
420

སྤྲོས་མེད་དབང་བསྐུར་རིན་ཆེན་བཀོད་པའི་གནད་ཀྱི་ཡི་གེ་སོགས།
པའི་ཆོ་འཕྲུལ་ལ། །བདེ་སྡུག་གཉིས་སུ་ལྟ་བ་ཡོང་རེ་འཁྲུལ། ། ཀུན་ཏུ་བཟང་པོ་རང་ལ་གནས་པ་ལ། །
གཞན་དུ་ཡི་དམ་འཚོལ་བ་ཡོང་རེ་འཁྲུལ། །བདག་ཉིད་ཡེ་སངས་རྒྱས་པ་ཡིན་པ་ལ། །ངན་སོང་གསུམ་དུ་
འཛིན་པ་ཡོང་རེ་འཁྲུལ། །འཁོར་བ་ངན་སོང་རོལ་པ་ཡེ་ཤར་ལ། །ཡང་དག་སངས་རྒྱས་འདོད་པ་ཡོང་རེ་
འཁྲུལ། །དུག་ལྔ་མ་སྤངས་རང་བྱུང་ཆེན་པོ་ལ། །ཉོན་མོངས་ལྔ་རུ་འཛིན་པ་ཡོང་རེ་འཁྲུལ། །འཁྲུལ་པའི་
སྣང་བ་ཆོས་སྐུར་བཞག་པ་ལ། །དངོས་པོ་བདག་ཏུ་འཛིན་པ་ཡོང་རེ་འཁྲུལ། །ཐེག་པ་རིམ་དགུ་རང་ལ་
ཤར་ བ་ལ། །སོ་སོའི་འདོད་ གཞུང་ འཛིན་ པ་ ཡོང་ རེ་འཁྲུལ། །ཞེས་ པའི་ ཚིག་ གིས་ སྤྲོ་བ་བསྐྱེད་ཅིང་
བསྟན་པར་བྱའོ། །དེ་ནས་ངོ་སྤྲོད་པ་ནི། རྒྱབ་ཡིག་ནས་མེ་ལོང་གསུམ་གྱི་དབྱིངས་མཚོན་པ་སྟེ། མེ་ལོང་
གསུམ་གྱི་ནང་དུ་རྨ་བྱའི་མདོངས་བསྟན་དེ་དབང་རྫོགས་པའི་དུས་ན་རེས་མོས་ཀྱིས་གཏད་ལ། དང་པོ་
སྤྲུལ་པའི་དབྱིངས་དང་རང་རིག་པ་ངོ་སྤྲད། གཉིས་པ་ལོངས་སྐུ་གསུམ་པ་ཆོས་ཀྱི་སྐུའི་དབྱིངས་དང་རིག་པ་
ལ་ངོ་སྤྲད་དོ། །འདིའི་དུས་ན་དཔེ་དུ་མ་ལ་བརྟེན་ནས་གྲོལ་བ་ཡིན་ཏེ། ངོ་སྤྲོད་ཉི་ཤུ་རྩ་གཅིག་པོ་རྫོགས་
པར་བྱ་ཞེས་གསུངས་པས། ངོ་སྤྲོད་གཞན་རྣམས་རྒྱས་པར་མ་གྲུབ་ཀྱང༌། །གསུམ་པོ་ནི་ཕྱིའི་དབྱིངས་ནམ་
མཁའ་ནང་གི་དབྱིངས་རྣམ་དག་སྒྲོན་མ། དོན་གྱི་དབྱིངས་ཆོས་སྐུ་སྤྲོས་པའི་མཐའ་དང་བྲལ་བ་སྟེ། དཔེ་མེ་
ལོང་གཡའ་དག་པ་ལ་གཟུགས་བརྙན་ཐམས་ཅད་འཆར་ཡང་མ་གོས་པ་བཞིན་དུ། སེམས་ཀྱི་དབྱིངས་ཆོས་
སྐུ་མེ་ལོང་ལྟ་བུ་ལ་འཁོར་འདས་ཐམས་ཅད་སྣང་ཞིང་འཆར་ཡང་མ་གོས་ཤིང་འགྱུར་བ་མེད་པའི་དོན་ཡིན་
ལ༑ རྟགས་ཕྱི་ནང་གི་དབྱིངས་གཉིས་ཡིན་ནོ། །དབྱིངས་ཆོས་སྐུ་ངོ་བོའི་ངོ་སྤྲོད་དོ། །གཉིས་པ་ནི་དཔེ་མེ་
ལོང་དུ་རྨ་བྱའི་མདོངས་གསལ་བ་མ་འདྲེས་པ་ཡོངས་སུ་རྫོགས་པ་ལྟར། དོན་ཆོས་སྐུའི་དབྱིངས་ན་རིག་པ་
རང་བྱུང་གི་ཡེ་ཤེས་གསལ་བ་ལོངས་སྐུའི་ངོ་བོ་སྐུ་དང་ཐིག་ལེ་སྒྲ་འོད་ཟེར་དང་བཅས་པ་སེམས་ཅན་
ཐམས་ཅད་ལ་གནས་ཏེ། གནས་པ་རང་བྱུང་ཙིཏྟའི་དཀྱིལ། །ཞལ་ཕྱག་རྫོགས་པ་བུམ་སྐུའི་ཚུལ། །གསལ་
ལ་མ་འདྲེས་ངོ་བོ་ཉིད། །ལམ་ནི་རྩ་བཞི་འགྱུ་བྱེད་རླུང་། །འཆར་བྱེད་སྒོ་ནི་མིག་གཉིས་སོ། །ཞེས་གསུངས་
པ་རྟགས་དང་བཅས་པ་དག་གཟོད་མངོན་དུ་འགྱུར་རོ། །གསུམ་པ་ཐུགས་རྗེ་འགག་པ་མེད་པ་སྤྲུལ་པའི་
སྐུའི་སྣང་ལུགས་ནི། དཔེ་ཤེལ་དྲི་མ་མེད་པ་རས་དཀར་པོ་ལ་སོགས་པ་ཁ་དོག་གང་གི་སྟེང་དུ་བཞག་པ་དེ་
ལྟར་སྣང་བ་ཡང་ཤེལ་ལ་འགྱུར་བ་མེད་པ་དེ་ལྟར། སྤྲུལ་སྐུ་གདུལ་བྱའི་དབང་གིས་སྣ་ཚོགས་སུ་སྣང་ཡང་
ཐུགས་རྗེ་བྱ་བ་སྒྲུབ་པའི་ངོ་བོ་ལ་འགྱུར་བ་མེད་དོ། །རྟགས་ནི་ཚོགས་དྲུག་སྣ་ཚོགས་སུ་སྣང་ཡང་རྣམ་རིག་
421

བི་མ་སྙིང་ཐིག་
གསལ་ལ་འགག་མེད་དུ་བཞུགས་པ་ཡིན་ནོ། །དེ་ནི་སྐུ་གསུམ་གྱི་ངོ་སྤྲོད་དང་དབྱིངས་རིག་པའི་གནས་
ལུགས་ངོ་བོ་རང་བཞིན་ཐུགས་རྗེ་གསུམ་ལ་དཔེ་གསུམ། རྟགས་གསུམ་སྟེ་དགུའོ། །ཉི་ཤུ་རྩ་གཅིག་པོ་བྱེད་
ན་གཞན་དུ་ཤེས་སོ། །དངོས་གཞིའོ། །རྗེས་ཀྱི་བྱ་བ་ནི། དེ་ནས་སྒྲའི་བྱེ་བྲག་སྣ་ཚོགས་པས། མཁའ་འགྲོ་
ཆོས་སྐྱོང་ལ་གཏོར་མ་བཏང་། ལོངས་སྤྱོད་སྤེལ་བའི་ཕྱིར་ཚོགས་ཀྱི་སྟོན་མོ་བྱ། བླ་མ་ལ་ཡོན་འབུལ་ལོ། །
དེ་ནས་སློབ་དཔོན་གྱིས་སྐྱེ་བ་མེད་པའི་རླུང་སེམས་ཀྱི་གདམས་ངག་བསྟན་ལ། བསམ་གཏན་བསྒོམ་དུ་
གཞུག་གོ །སྤྲོས་པ་མེད་པའི་དབང་བསྐུར་བ། སློབ་དཔོན་དགའ་རབ་རྡོ་རྗེས་མཛད་པ་དང༌། དེའི་རྒྱབ་
ཡིག་ཕྱོགས་གཅིག་ཏུ་བསྡུས་པ་རྩ་དང་ཐིག་ལེ་དག་པར་བྱེད་པའི་དབང་། རང་བྱུང་རྡོ་རྗེས་བསྡུས་པ་
རྫོགས་སོ།། །།འདི་ལ་ཞང་སྟོན་པ་རྣམས་ཀྱིས་སྤྲོས་བཅས་བསྲེས་པ་གཅིག་ཡོད་མོད་ཀྱི། དམ་བསྒྲགས།
སྐྱབས་འགྲོ། སེམས་བསྐྱེད། སྡོམ་བཟུང་རྣམས་གཞན་དང་འདྲ་བས་འདིར་མ་བྲིས། མེ་ལོང་རྨ་བྱ་ཤེལ་གྱི་
ངོ་སྤྲོད་འདི་དགོས་པར་འདུག་པ་ལ་དེ་རྣམས་མེད་པས་འདིར་བྲིས་པའོ།། །། །
ཤིན་ཏུ་སྤྲོས་མེད་ཀྱི་དབང་བཞུགས། ༈ སངས་རྒྱས་བཅོམ་འདས་སྤྲོས་པ་ཐམས་ཅད་དང་བྲལ་བ་ལ་
ཕྱག་འཚལ་ལོ། །ད་ནི་ཤིན་ཏུ་སྤྲོས་པ་མེད་པའི་དབང་རིག་པ་མངོན་སུམ་དུ་སྟོན་པའི་ཆོ་ག་འདི་ལ་གསུམ་
སྟེ་༑ སྔོན་འགྲོ་དང༌། དངོས་གཞི། རྗེས་སོ། །དང་པོ་ལ་གཉིས་ཏེ། བླ་མ་དང་སློབ་མའི་སྔོན་འགྲོའོ། །དང་
པོ་ནི་འཇིག་རྟེན་པའི་ཡོན་ཏན་དང་ལྡན་པ་གཞུང་ལས་གསུངས་པའི་མཚན་ཉིད་ཅན་གྱི་སློབ་མས། ཞུ་བ་
ཕུལ་བའི་དུས་སུ་ལོ་གསུམ་གྱི་བར་དུ་སྣོད་བརྟགས་ལ། སྐལ་བ་དང་ལྡན་པ་གསུམ་ཚུན་ཆད་ལ་དབང་སྦྱིན་
ཏེ༑ དེའི་དུས་སུ་རང་གི་བླ་མ་ལས་དངོས་སམ་ཡིད་ཀྱིས་དབང་བླང་བ་དང་། ལུས་ངག་ཡིད་གསུམ་གྱི་སྤྱོད་
པ་བརྩམ་པ་དང་། རིག་པ་མངོན་སུམ་གྱི་དོན་ཉུང་ངུ་ཡང་ཞག་ཉེར་གཅིག་ཏུ་བསྒོམས་ཏེ། སློབ་མ་ཡང་དག་
པའི་ལམ་ལ་སྦྱོར་བའི་ཕྱིར་རོ། །གཉིས་པ་སློབ་མའི་སྔོན་དུ་བྱ་བ་ནི། འཇིག་རྟེན་གྱི་བྱ་བ་རྣམས་སྤངས་ལ།
གསང་སྔགས་ཀྱི་ཐབས་ལམ་ལེགས་པར་སྦྱངས་ནས། བླ་མ་ལ་མཉེས་པ་གསུམ་གྱིས་མཉེས་པར་བྱས་ལ་
ཞུའོ། །ཆོ་གའི་དང་པོ་ནི། སློབ་མ་ཀུན་ལ་དྲི་སྣ་ཚོགས་དང༌། མེ་ཏོག་དང༌། ཆུ་དང་འོ་མ་བསྲེས་པས་ཁྲུས་
བྱས་ནས། ཨ་ཉེར་གཅིག་གིས་རྒྱས་གདབ་ལ། སྤྱོད་པའི་སྔོན་འགྲོར་བར་ཆད་བསྲུང་བར་བྱ་བ་ནི། སློབ་
མ་རྣམས་བླ་མའི་མདུན་དུ་ལངས་ལ། ཐལ་མོ་སྙིང་ཁར་སྦྱར་ཏེ། བླ་མས་སློབ་མའི་བགེགས་བསྐྲད་ཕྱིར། །
སྟོད་གཡོགས་དག་ནི་ཕུད་ནས་ནི། །ཤར་དུ་ཁ་བལྟས་སྟངས་སྟབས་བྱ། །རྣམ་ཤེས་བརྒྱད་ཀྱི་སྒོ་བསྲུང་ཕྱིར། །
422

སྤྲོས་མེད་དབང་བསྐུར་རིན་ཆེན་བཀོད་པའི་གནད་ཀྱི་ཡི་གེ་སོགས།
ཡི་གེ་བརྒྱད་ཀྱིས་རྒྱས་གདབ་བོ། །སློབ་མའི་སྤྱི་བོའི་གཙུག་ཏུ་ཡང༌། །ཧཱུྃ་གཅིག་བསྒོམས་ཞེས་ཚིག་བརྗོད་
ལ༑ ༑བླ་མས་ཏིང་འཛིན་གསལ་བ་ཡིས། །སློབ་མའི་སྙིང་གི་རྩེ་མོ་ན། །དྲ་བ་ཅན་གྱི་རྩ་ནང་དུ། །ཧཱུྃ་དང་
ཤེས་པ་བཅས་པ་གཞུག །བུ་ལུས་སྔོ་སྐྱའི་ཧཱུྃ་དུ་བསྒོམ། ། ལྟེ་བར་རཾ་དམར་ལྗང་དང་མཚུངས། །མགྲིན་པར་
ཁོ་ནི་དུད་ཁའོ། །དཔྲལ་བར་ཨེ་ནི་མཐིང་ཁ་བསྒོམ། །ལྐོག་མར་སུ་ཉིད་སེར་པོའོ། །ཧ་ཞེས་པུས་མོ་གཡས་
བསྒོམས་ལ། །ཡང་ན་རྐང་མཐིལ་ཕཊ་ཡིག་ནི། སྔོ་ནག་འཇིགས་པའི་གཟུགས་སུ་བསྒོམ། །འདི་ནི་འཇིག་
རྟེན་གྱི་བགེགས་རྣམས་ཀྱི་ནུས་པ་མི་སྐྱེ་བར་བྱ་བའི་ཕྱིར་དང་། སློབ་མ་རང་གི་རྣམ་པར་ཤེས་པ་ཚོགས་
བརྒྱད། ཕྱིས་ཡུལ་ལ་མི་སྐྱེ་བར་བྱ་བའི་དོན་ནོ། །དེ་ནས་ཡི་གེ་བརྒྱད་ཀྱི་ཐ་མ་ཕཊ་ཡིག་ནི་ངག་ཏུ་བཟློས་
སུ་ཡང་གཞུག་གོ །དབུགས་རེ་ལ་ཉེར་གཅིག་རེ་བཟླས་ཤིང་དུར་ཁྲོད་དུ་བཏང་ངོ་། །དེ་ནས་སློབ་མས་དུར་
ཁྲོད་དུ་ཕྱིན་པ་དང་། ཤ་སྣ་ཚོགས་པའི་གཏོར་མ་དང༌། མེ་ཏོག་སྣ་ཚོགས་པའི་གཏོར་མ་གཉིས་ཀྱིས་མཁའ་
འགྲོ་མ་རྣམས་མཆོད་ལ། བདག་གི་བར་ཆད་ཉེ་བར་ཞི་བར་གྱིས་ཤིག་པའི་གསོལ་བ་བཏབ་ལ། ལུས་རུ་
ཤན་འབྱེད་པའི་སྤྱོད་པ་ལ་ཞག་གཅིག་བྱ། དེ་བཞིན་དུ་ངག་རུ་ཤན་འབྱེད་པ་དང༌། སེམས་རུ་ཤན་འབྱེད་
པ་ཞག་རེ་རེ་བྱས་ལ། རྗེས་སུ་ཕྱག་དང་བསྐོར་བ་འདོན་ཟློས་དང་། ཆོས་དང་མཐུན་པའི་ལུས་ངག་གི་སྤྱོད་
ལམ་བྱའོ། །རུ་ཤན་འབྱེད་པའི་སྤྱོད་པ་དངོས་ནི་ཁྲིད་ཡིག་བཞིན་བྱའོ། །སྔོན་འགྲོའོ། །དངོས་གཞི་ལ་
མཎྜལ་འབུལ་ཞིང་གསོལ་བ་གདབ་པ་དང་། ཡེ་ཤེས་དབབ་པ་དང༌། སྟོང་པ་ཉིད་ཀྱི་དཀྱིལ་འཁོར་དུ་
གཞུག་པ་དང༌། ལྷ་ངོ་བསྟན་པ་དང་། རིག་པ་མངོན་སུམ་གྱི་བརྡའ་དབང་བསྐུར་བ་དང་ལྔའོ། །དང་པོ་ནི
གནས་ཤིན་ཏུ་དབེན་པར་ཉི་མ་རྩེ་ཤར་ལ་སློབ་མས་དབུལ་རྒྱུའི་མཎྜལ་རིན་པོ་ཆེ་ལྔ། འབྲུ་ལྔ། དྲི་ལྔ། སྨན་
ལྔ༑ མེ་ཏོག་ལྔ་སྟེ། ལྔ་ཚོམ་ལྔ་བཤམ། བླ་མའི་བརྡའི་མཎྜལ་མེ་ཏོག་ཁ་དོག་ལྔའམ། ཚོན་གྱིས་བྲིས་པ་
གང་ཡང་རུང་བ་གཅིག་བྱ། མཆོད་པ་དང་གཏོར་མ་ཅི་འབྱོར་བ་བཤམ་མོ། །དེ་ནས་སློབ་མ་རྣམས་བླ་མའི་
མདུན་དུ་ཕྱག་བྱས་ཏེ། ཐལ་མོ་སྦྱར་ཏེ་འདུག་ལ་བླ་མས་འདི་སྐད་དུ། ཁྱོད་སུ་ཡིན་ཞེས་ལན་གསུམ་མོ། །
སློབ་མས་ཀྱང་བདག་སྐལ་ལྡན་ཡིད་ཀྱི་བུ་གཅིག་ལགས་ཞེས་ལན་གདབ་བོ། །ཡང་བླ་མས། དེ་ལྟར་ཡིན་
ཕན་ཆད་རང་བཞིན་རྫོགས་པ་ཆེན་པོའི་དཀྱིལ་འཁོར་བཟང་ཞིང་ཉམས་དགའ་བ་འདིར་བཞུགས་ཤིག་
ཅེས་བརྗོད་དོ། །དེ་དག་གི་དོན་ནི་འཁོར་བ་རང་རྒྱུད་དུ་འཛིན་པའི་མིང་སྤོང་བ་དང་། ཡིད་ཀྱི་རིག་པ་
མཐོང་བར་བྱ་བ་དང་། དབྱིངས་རིག་གི་དཀྱིལ་འཁོར་འདི་བཟང་པོ་ཞེས་བྱ་བའི་དོན་ནོ། །དེ་ནས་མཎྜལ་
423

བི་མ་སྙིང་ཐིག
ལྔ་པོ་འབུལ་ཏེ། བླ་མ་དང་རྒྱལ་བ་སྲས་བཅས་མདུན་གྱི་ནམ་མཁའ་ལ་དམིགས་ཏེ། ཕྱོགས་བཅུ་དུས་
གསུམ་བཞུགས་པ་ཡི། །སངས་རྒྱས་བྱང་ཆུབ་སེམས་དཔའ་དང༌། །བླ་མ་རྡོ་རྗེ་སློབ་དཔོན་དང༌། །དུས་
གསུམ་བདེ་གཤེགས་མ་ལུས་ལ། །སྟོང་གསུམ་འཇིག་རྟེན་ཐམས་ཅད་ཀུན། །གསེར་ལ་སོགས་པའི་རིན་
ཆེན་ལྔས། །ཡོངས་སུ་གང་བར་དམིགས་ནས་ནི། །བླ་མ་རྡོ་རྗེ་ཅན་ལ་འབུལ། དེ་བཞིན་སྣ་ཚོགས་འབྲུ་ལྔ་
དང༌། དྲི་མཆོག་རྣམ་པ་ལྔ་རྣམས་དང་། །སྣ་ཚོགས་མེ་ཏོག་འདི་རྣམས་ཀུན། །བླ་མ་རྡོ་རྗེ་ཅན་ལ་འབུལ། །
ཐུགས་རྗེས་དགོངས་ལ་བཞེས་སུ་གསོལ། །བཞེས་ནས་བྱིན་གྱིས་བརླབ་ཏུ་གསོལ། །ༀ་གུ་རུ་མཎྜལ་པཱུ་ཛ་
མེ་གྷ་ས་མུ་དྲ་སྤུ་ར་ཎ་ས་མ་ཡེ་ཧཱུཾ། ཞེས་འབུལ་ལོ། །དེའི་དོན་ནི། རིན་པོ་ཆེ་ལྔ་ཡེ་ཤེས་ལྔའི་ངོ་བོ་ལ་ལོངས་
སྤྱོད་པའི་བརྡའོ། །འབྲུ་རྣམ་པ་ལྔ་ནི་འབྲས་བུ་སྐུ་ལྔར་སྟོན་ཅིག་པའི་བརྡའོ། །དྲི་ལྔ་ནི་ཆོས་ཉིད་སྟོང་པ་ཉིད་
ཀྱི་ཡེ་ཤེས་དྲིས་ལུས་ཐམས་ཅད་ཚིམ་པར་མཛོད་ཅིག་པའི་བརྡའོ། །སྨན་སྣ་ཚོགས་པ་ནི། བདག་ལ་ཕྱི་ནང་
གི་སྡུག་བསྔལ་ཀུན་དང་བྲལ་བར་མཛོད་ཅིག་པའི་བརྡའོ། །ཐུན་མོང་གི་དངོས་གྲུབ་ནི་ཚེ་གཅིག་ལ་རང་གི་
ནོར་འཕེལ་བའི་དོན་དུ་ནོར་དང་། དེ་བཞིན་ཉིད་ཟད་མི་ཤེས་པའི་ཕྱིར་ན་རིན་པོ་ཆེ་དང་། མུ་གེའི་འཇིགས་
པ་དང་བྲལ་བའི་ཕྱིར་ན་འབྲུ་དང་། དབང་པོ་གསལ་བའི་ཕྱིར་ན་དྲི་དང་། ནད་ཀྱི་སྡུག་བསྔལ་ལས་གྲོལ་
བའི་ཕྱིར་ན་སྨན་དང༌། ཤེས་རབ་དང་དད་པ་ཕུན་སུམ་ཚོགས་པ་ཐོབ་པར་འདོད་པའི་ཕྱིར་ན་མེ་ཏོག་དང་།
དེ་དག་ནི་ཐུན་མོང་དུ་ཐོབ་པར་བྱ་བའི་ཕྱིར་ཡིན་ནོ། །གསོལ་བ་གདབ་པ་ནི། མདུན་གྱི་ནམ་མཁར་བླ་མ་
བརྒྱུད་པ་དང་བཅས་པ་རྣམས་དམིགས་ལ་ངག་ཏུ། ཀྱེ་ཀྱེ། སངས་རྒྱས་ཀུན་གྱི་སྐུ་གསུང་ཐུགས། །ཟག་པ་
རང་ཟད་དབྱིངས་ནས་སྐུ་བཞེངས་པའི། །དྲི་མ་རང་དག་དབྱིངས་ལས་སྤྱན་གཟིགས་ལ། །ཐུགས་རྗེ་ཆེན་
པོས་འགྲོ་བའི་དོན་བྱེད་པའི། །བདེ་གཤེགས་འཇིག་རྟེན་མཁྱེན་པའི་ཐུགས་མངའ་བའི། །དགོངས་པ་ཉག་
གཅིག་མི་གཡོ་དབྱེར་མེད་པའི། །སྔོན་བཞུགས་དུར་ཁྲོད་གནས་ནས་རྗེས་དགོངས་ལ། །རང་བཞིན་མཛད་
པ་གང་ཡང་མི་མངའ་ཡང་། །སངས་རྒྱས་ཀུན་དངོས་ཀུན་ཏུ་བཟང་པོའི་སྐུ། །བདག་བློ་མོས་པའི་དོན་ཕྱིར་
འདིར་གཤེགས་ལ། །བདག་གི་ལུས་ངག་ཡིད་གསུམ་བྱིན་གྱིས་རློབས། །དེ་བཞིན་དུ། སངས་རྒྱས་ཀུན་
མངའ་རྡོ་རྗེ་འཆང་ཆེན་དང༌། །རིག་འཛིན་ཆེན་པོ་དགའ་རབ་རྡོ་རྗེ་དང༌། །སངས་རྒྱས་ཐུབ་པ་རྡོ་རྗེ་སེམས་
དཔའི་སྐུ། །རིག་འཛིན་ཆེན་པོ་འཇམ་དཔལ་བཤེས་གཉེན་དང༌། །རིག་འཛིན་ཆེན་པོ་ཤྲཱི་སིང་ཧ་དང་། །
རིག་འཛིན་ཆེན་པོ་ཛྙཱ་ན་སུ་ཏྲ་དང་། །རིག་འཛིན་ཆེན་པོ་བི་མ་མི་ཏྲ་དང་། །རིག་འཛིན་ཆེན་པོ་ཏིང་འཛིན་
424

སྤྲོས་མེད་དབང་བསྐུར་རིན་ཆེན་བཀོད་པའི་གནད་ཀྱི་ཡི་གེ་སོགས།
བཟང་པོ་དང་། །གནས་བརྟན་ལྡང་མ་ལྷུན་གྱི་རྒྱལ་མཚན་དང་། །བླ་མ་ལྕེ་བཙུན་སེང་གེ་དབང་ཕྱུག་དང་། །
ཞང་སྟོན་ཆེན་པོ་ཞེ་སྡང་རྡོ་རྗེ་དང་། །བླ་མེད་བརྒྱུད་འཛིན་ཉི་མ་འབུམ་དང་ནི། །བྱིན་བརླབས་མཆོག་ལྡན་
གུ་རུ་ཇོ་འབེར་དང༌། །བླ་མ་ཆེན་པོ་སཾ་ག་ལཀ་ལ། །བདག་བློ་མོས་པའི་དོན་ཕྱིར་གསོལ་བ་འདེབས། །
ཞེས་རེ་རེ་ནས་བརྗོད་པའམ། སྤྱིར་ཡང་རུང་ངོ༌། །དེ་ནས་རྩ་བའི་བླ་མ་ལ་འདི་སྐད་དོ། །བླ་མ་རྡོ་རྗེ་འཛིན་
རྣམས་དགོངས་སུ་གསོལ། །ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་རྣམས་ཏེ། རྡོ་རྗེ་དང་།
རིན་པོ་ཆེ་དང༌། པདྨ་དང༌། ལས་དང་། བདེ་བར་གཤེགས་པའི་རིགས་ཐམས་ཅད་བདག་ལ་དགོངས་སུ་
གསོལ། བདག་མིང་འདི་ཞེས་བགྱི་བ་དུས་འདི་ནས་སྙིང་པོ་བྱང་ཆུབ་ལ་མཆིས་ཀྱི་བར་དུ། བླ་མ་རྡོ་རྗེ་
འཛིན་པ་ཆེན་པོས་བདག་གི་ལུས་བྱིན་གྱིས་བརླབ་ཏུ་གསོལ། བདག་གི་ངག་བྱིན་གྱིས་བརླབ་ཏུ་གསོལ།
བདག་གི་སེམས་བྱིན་གྱིས་བརླབ་ཏུ་གསོལ། བདག་གི་སྣང་བ་བྱིན་གྱིས་བརླབ་ཏུ་གསོལ། གང་བར་མཛད་
དུ་གསོལ། རྒྱས་པར་མཛད་དུ་གསོལ། ཆེར་འཕེལ་བར་མཛད་དུ་གསོལ། ཞེས་ལན་གསུམ་བརྗོད་དོ། །བླ་
མས་ཀྱང་། དཀྱིལ་འཁོར་འཇུག་དོན་རིགས་ཀྱི་བུ། །འདི་ཉིད་གསང་སྔགས་རྣམས་ཀྱི་བཅུད། །མ་བཙལ་
ཡེ་ནས་གནས་པའི་དོན། །རང་ལ་ཡོད་པའི་དོན་དེ་ཉིད། །བརྡའ་ལ་བརྟེན་ནས་དམིགས་ལ་བསྐུར། །ཤེས་
རབ་ཀྱིས་ནི་བརྟགས་དཔྱད་མིན། །དབང་པོའི་སྒོ་ལ་མངོན་སུམ་དུ། །སྣང་བའི་ཡེ་ཤེས་བརྟན་དབབ་ཕྱིར། །
འདི་ཉིད་འཁོར་ལོ་ནང་དུ་ཞུགས། །ཅེས་བརྗོད་དོ། །གཉིས་པ་ཡེ་ཤེས་དབབ་པ་ནི། འདི་ཐམས་ཅད་བརྡ་
ཡིན་པས་བླ་མས་འདི་སྐད་བརྗོད་ཅིང་བྱའོ། །ལུས་ཆས་རབ་ཏུ་ཕྱུང་མདུན་དུ་ལངས་ལ་རྐང་བ་གཉིས་
གཤིབས་མིག་གཉིས་མ་འགྱུར་བར་ལྟོས། ཐལ་མོ་སྙིང་ཁར་སྦྱོར། བླ་མའི་ཐུགས་ཀྱི་དཀྱིལ་དུ་ཤེས་པ་
གཏོད། རང་རིག་པའི་མེ་ཏོག་ཕུལ་ཞེས་བསྟན་ནོ། །དེ་ནས་བླ་མས་བུའི་སེམས་བཟུང་བར་བྱ་བའི་ཕྱིར་ཨ་
ཨ་ཞེས་དྲུག་བརྩེགས་སུ་ཤེས་པ་ཡེངས་སུ་བོར་བའི་མཚམས་སུ་བརྗོད། དེས་ནི་ཡིད་ཀྱི་བུ་གཅིག་པུ། །
ལུས་ནི་གཡོ་བར་ཉེ་བར་དང༌། །ངག་ནི་སྨྲ་ཞིང་འཕར་བ་དང་། །སེམས་ནི་བདེ་བས་མྱོས་པ་དང་། །རིག་པ་
ཚུད་པའི་རྟགས་སུ་བཤད། །འདི་དག་གི་དོན་ནི། མཎྜལ་དང་རིག་པའི་མེ་ཏོག་འབུལ་བ་ནི། ཁྱད་པར་གྱི་
དོན་ཏེ་བླ་མའི་ཐུགས་དང་གཉིས་སུ་མེད་པའོ། །གཅེར་བུར་བྱུང་བ་ནི། རིག་པ་ལ་འཁོར་བའི་ཉེས་པ་མེད་
པའི་བརྡའ་ཡིན། ལུས་འགྲེངས་ཚུགས་སུ་འདུག་པ་ནི། རྟག་ཏུ་ནམ་མཁའ་དང་བྲལ་བར་མི་ཕྱེད་པའི་
བརྡའ་ཡིན། ། རྐང་པ་གཉིས་གཤིབས་པ་ནི་ལུས་ཐབས་མིག་ཤེས་རབ་ཡིན་པས་མིག་ལ་ཤེས་པ་མ་འགྱུར་
425

བི་མ་སྙིང་ཐིག
བར་ལྟོས་ཤིག་ཅེས་པའི་བརྡའ་ཡིན་ནོ། །ཐལ་མོ་སྙིང་ཁར་སྦྱར་བ་ནི། རིག་པ་སྙིང་ལ་གནས་པའི་བརྡའ་
ཡིན། བླ་མའི་ཐུགས་ཀྱི་དཀྱིལ་དུ་ཤེས་པ་གཏད་པས་ནི། བླ་མའི་ཐུགས་དང་གཉིས་སུ་མེད་པའི་བརྡ་ཡིན།
སེམས་གཞན་དུ་མ་ཡེངས་པར་གྱིས་ཤེས་ཅེས་པ་ནི། རིག་པ་རྡོ་རྗེ་ལུ་གུ་རྒྱུད་ལ་མ་ཡེངས་པར་ལྟོས་ཤིག་
པའི་བརྡའ་ཡིན་ནོ། །བླ་མས་བུའི་ཤེས་པ་མི་བཏང་བའི་ཕྱིར་ཨ་ཨ་ཞེས་གླུ་དང་བཅས་པས་བཅུག་པས།
མ་བྱས་པའི་ཡེ་ཤེས་རང་ཆས་སུ་སྐྱེ་བའི་བརྡའ་ཡིན་ནོ། །སློབ་མའི་ལུས་ངག་ལ་རྟགས་གཡོ་བ་དང་འཕར་
བ་ནི། ཡེ་ཤེས་དེ་ཉིད་མ་བྱས་པའི་ཡེ་ཤེས་རང་ལུགས་སུ་འབབ་པའི་བརྡའ་ཡིན་ནོ། །གསུམ་པ་སྟོང་པ་
ཉིད་ཀྱི་དཀྱིལ་འཁོར་དུ་གཞུག་པ་ནི། སློབ་མ་ཁ་ཤར་གྱི་ཕྱོགས་སུ་བལྟས་ལ་ནམ་མཁར་འགྲོ་བར་བསམ་
དུ་བཅུག་སྟེ། འདི་སྐད་བརྗོད། ཨེ་མ་སྐལ་ལྡན་ཤར་ཕྱོགས་ཀྱི། །ནམ་མཁའི་ཁམས་ལ་ཕར་གམ་གམ་སོང་
དང༌། །ཞེས་བརྗོད་པའི་མཚམས་དག་ཏུ། འགྲོ་ན་འགྲོ་ས་འདུག་གམ། སླར་ལྡོག་ན་ལྡོག་ས་འདུག་གམ།
ཞེས་ལན་གསུམ་བརྗོད། དེ་བཞིན་དུ་ལྷོ་དང༌། ནུབ་དང༌། བྱང་དུ་ཡང་བརྗོད་པར་བྱའོ། །དེ་ནས་བླ་མའི་
ཕྱག་གིས་ནམ་མཁའ་ལ་ལན་གསུམ་གཡུག་པར་བྱའོ། །དེ་དག་གི་དོན་ནི་སྟོང་པ་ཉིད་ཀྱི་དཀྱིལ་འཁོར་སྒོ་
བཞིར་འཇུག་པ་དང༌། འགྲོ་འོང་གིས་མེད་པའི་བརྡའ་ཡིན། ཕྱག་ནམ་མཁའ་ལ་ལན་གསུམ་གཡུག་པ་ནི།
སྣང་བ་ཐུགས་རྗེ་འགག་པ་མེད་པ་སྤྲུལ་སྐུའི་དཀྱིལ་འཁོར་དང༌། ཕྱེད་སྣང་གསུང་གི་རང་བཞིན་ལོངས་
སྐུའི་དཀྱིལ་འཁོར་དང༌། མི་སྣང་བ་ཐུགས་ཀྱི་ངོ་བོ་ཆོས་སྐུའི་རང་བཞིན་ཏེ། སྐུ་གསུམ་སྟོང་པར་གཅིག་
པའི་བརྡའ་ཡིན་ནོ། །བཞི་པ་ལྷ་ངོ་བསྟན་པ་ནི། སློབ་མས་གོས་གྱོན་སྐྱིལ་ཀྲུང་བཅས་ལ། ནམ་མཁར་ཉི་མ་
ལྔ་འོད་ཟེར་སྣ་ཚོགས་འཕྲོ་བ་ལ་སེམས་གཏོད་དུ་བཅུག་ལ། བླ་མས་འདི་སྐད་བརྗོད་དོ། ། ཨེ་མ་བུ་ཁྱོད་
སྐལ་དང་ལྡན། །ནམ་མཁའི་སྟེང་དུ་ཡར་ལྟོས་དང༌། །ཉི་མའི་དཀྱིལ་འཁོར་འོད་འཕྲོ་བ་དེ་ལ་ཤེས་
པ་གཏོད་ལ་ཇེ་མཐོ་ཇེ་མཐོ་ཐོང་ཞིག ཅེས་ལན་གསུམ་བརྗོད་པའི་འོག་ཏུ། སླར་མ་ལྡོག་ཅིག ཅེས་བརྗོད་
དོ༑ ༑དེའི་དོན་ནི། །ནམ་མཁའ་ལ་ལྟོས་དང་ཞེས་བྱ་བ་ནི་མ་བྱས་པའི་རིག་པ་ཡེ་ཤེས་ཀྱི་ལྷ་ངོ་བསྟན་པ་
ཡིན། ཡང་ནམ་མཁའ་ན་ཉི་མ་ལ་ཤེས་པ་གཏོད་པ་ནི། དེ་ཉིད་ཡེ་ཤེས་ལྔའི་སྣང་བ་ཡིན་པས་དེ་ལས་ཕྱིར་
མ་ལྡོག་ཅིག་ཅེས་པའི་བརྡའ་ཡིན་ནོ། །ལྔ་པ་རིག་པ་མངོན་སུམ་གྱི་བརྡའ་དབང་དངོས་ནི། ལངས་ཏེ་གྱད་
ཀྱི་དོར་ཐབས་འདུག །མཛུབ་མོ་བསྒྲེངས་ཏེ་མིག་བཙུགས་ལ། །ཨ་ཨ་ཞེས་བརྗོད་ཕྱོགས་བཞིར་བལྟ། །
ཡང་ནི་མཛུབ་མོ་ནམ་མཁར་བསྒྲེངས། །མིག་ནི་ཧར་པོ་དག་ཏུ་བལྟ། །ངག་ཏུ་ནམ་མཁའ་འདི་རྒྱ་ཆེའོ། །
426

སྤྲོས་མེད་དབང་བསྐུར་རིན་ཆེན་བཀོད་པའི་གནད་ཀྱི་ཡི་གེ་སོགས།
ཞེས་ལན་གསུམ་བརྗོད་དོ། །དེ་རྣམས་ཀྱི་དོན་ནི། བླ་མས་གཡས་བརྐྱང་པ་ནི་འཁོར་བའི་སྤྲོས་པ། གཡོན་
བསྐུམ་པ་ནི་འདས་པའི་སྣང་བ། བག་ཡངས་སུ་སྤྱོད་ཅིག་པའི་བརྡའོ། །མཛུབ་མོ་བསྒྲེངས་ནས་མིག་ལ་
བཙུགས་ཏེ་ཕྱོགས་བཞིར་བལྟ་བ་ནི། རིག་པ་མངོན་སུམ་གྱི་སྣང་བ། ཉམས་གོང་འཕེལ་གྱི་སྣང་བ། རིག་
པ་ཚད་ཕེབས་ཀྱི་སྣང་བ། ཆོས་ཉིད་ཟད་པའི་སྣང་བ་སྟེ། སྣང་བ་བཞི་རིམ་པས་འཆར་བའི་བརྡའོ། །མཛུབ་
མོ་ནམ་མཁར་བསྒྲེངས་པ་ནི། རིག་པ་ལུ་གུ་རྒྱུད་མཁའ་ལ་སྣང་བའི་བརྡའོ། །མིག་ཧར་པོར་ལྟ་བ་ནི་ལྟ་
སྟངས་འདི་ལྟར་ཡིན་པའི་བརྡའོ། །ནམ་མཁའ་འདི་ནི་འདི་ལྟར་རྒྱ་ཆེའོ་ཞེས་པ་ནི་འདི་ལྟར་བྱས་པས་སྣང་
བ་འདི་རང་ཟད་ལ་འགྲོ་བས་ཡེ་ཤེས་ཀྱི་སྣང་བ་སྐྱེ་བའི་བརྡའོ། །དེ་རྣམས་ཀྱིས་དངོས་གཞིའི་གདམས་ངག་
བསྟན་ནས་དེ་ལྟར་བརྡ་དབང་བསྐུར་དུས་སུ། ཉམས་སུ་མྱོང་བ་ལྷག་ཏུ་སྐྱེ། །གལ་ཏེ་མ་སྐྱེས་སྲིད་ན་ཡང་། །
དེ་དག་བརྡ་ནི་བླ་མས་བཀྲོལ། །སོ་སོའི་ཉམས་དང་མཐུན་པར་བཤད། །ཅེས་གསུངས་ཀྱང་འདིར་བརྡའ་
རྣམས་ཞོར་ལ་བཀྲོལ་ལོ། །རྗེས་ཀྱི་བྱ་བ་ནི། ཚོགས་དང་གཏོར་མ་གཏང་། ཡོན་དབུལ་ལོ། །དེ་ནས་ངོ་
སྤྲོད་པའམ་དབང་གོང་མ་བྱེད་ན། དེ་ནས་རྣལ་དུ་འབེབས་པ་ཡི། །ཆོ་ག་མཁས་པས་ཞག་གསུམ་བྱའོ། །དེ་
ནས་སེམས་ཀྱི་སྣ་ཁྲིད་པའི། །སྔོན་འགྲོ་རྣམས་ལའང་སྦྱང་བར་བྱའོ། །ཞེས་གསུངས་པས་རང་གཞན་གྱི་ལྟ་
སྒོམ་སྤྱོད་པ་དྲུག་སྐོར་གྱི་མན་ངག་རྣམས་བསྟན་པར་བྱ་སྟེ། སེམས་སྦྱངས་ལ། དེ་ནས་རབ་ཏུ་སྤྲོས་མེད་ཀྱི་
དབང་གིས་ལུང་བསྟན་ཅིང་དབུགས་དབྱུང་བར་བྱའོ། །ཤིན་ཏུ་སྤྲོས་པ་མེད་པའི་དབང་སློབ་དཔོན་དགའ་
རབ་རྡོ་རྗེས་མཛད་པ་དང༌། བི་མ་ལའི་རྒྱབ་ཡིག་བསྲེས་ནས་རང་བྱུང་རྡོ་རྗེས་བསྒྲིགས་པ་རྫོགས་སོ།། །།
རབ་ཏུ་སྤྲོས་མེད་ཀྱི་དབང་བཞུགས། ། བྱ་བྲལ་ལྷུན་རྫོགས་ངང་ལ་ཕྱག་འཚལ་ལོ། །ད་ནི་རབ་ཏུ་
སྤྲོས་པ་མེད་པའི་དབང་སེམས་ཀྱི་མཚན་ཉིད་མངོན་སུམ་དུ་སྟོན་པ་བཤད་པར་བྱའོ། །གོང་དུ་དབང་གསུམ་
རྫོགས་པའི་སྐྱེས་བུ་ལ། སྔ་དྲོ་དང་པོ་མཆོད་པ་དང་གཏོར་མ་བཤམ། མཎྜལ་མཉམ་ཞིང་ཟླུམ་པོ་ལ།
གསེར་གྱི་ཚོམ་བུ་བཀོད་ལ་བླ་མ་ལ་དབུལ། ཡེ་ཤེས་ཀྱི་སྣང་བ་བསྐྱེད་པའི་དོན་དུ་བླ་མ་ཤར་དུ་བལྟ།
འཇིག་རྟེན་གྱི་སྣང་བ་ནུབ་པའི་ཕྱིར་སློབ་མ་ནུབ་ཏུ་བལྟས་ཏེ། བདེ་ལུགས་སུ་འདུག་ལ། ཤེས་པ་གཞན་དུ་
མ་ཡེངས་པར་རྩེ་གཅིག་ཏུ་སེམས་ཉིད་སྐྱེ་བ་མེད་པའི་དོན་མངོན་དུ་རྟོགས་པར་བྱའོ་སྙམ་དུ་བྱ། དེ་ནས་བླ་
མས་བུ་ཁྱོད་སུ་ཡིན་ཞེས་དྲིས་པས་སློབ་མས་ལན་དུ། བདག་སྐལ་ལྡན་སེམས་ཀྱི་བུ་གཅིག་པུ་ལགས་ཞེས་
ལན་གསུམ་མོ། །ཡང་བླ་མས། དེ་ལྟར་ཡིན་ཕན་ཆད་སེམས་ཉིད་གདོད་མ་ནས་སྐྱེ་མ་མྱོང་བའི་དཀྱིལ་
427

བི་མ་སྙིང་ཐིག
འཁོར་འདིར་ཞུགས་ཤིག ཅེས་བྱའོ། །དེ་ནས་བླ་མ་ལ་ཕྱག་འཚལ་ཏེ་གསོལ་བ་གདབ་པ་ནི། ཀྱེ་མ་རྡོ་རྗེ་
འཛིན་པ་ཉིད། །བདག་ལ་རབ་ཏུ་དགོངས་སུ་གསོལ། །བདག་ནི་ཁམས་གསུམ་འཁོར་གནས་སུ། །ཡུན་
རིང་གནས་པས་དྲན་ཉམས་ཏེ། །འཁོར་བ་ཉིད་ལས་བརྒལ་དོན་དུ། །བླ་མ་ལ་ཡང་ཞུ་བ་བགྱིད། །བསྐལ་
པ་བརྒྱ་ཕྲག་དུ་མར་ནི། །བདག་ནི་ཡང་ནས་ཡང་འཁོར་བས། །རྡོ་རྗེ་སེམས་དཔའི་རང་བྱུང་ཡེ་ཤེས་ཉིད། །
རང་དང་རྩ་བ་བཅད་པས་སངས་རྒྱས་སེམས་ལས་བྱུང་། །སེམས་ཀྱི་དམ་པ་བདག་ལ་བསྟན་དུ་གསོལ། །
ཞེས་ལན་གསུམ་བརྗོད་ནས། དེ་ནས་ལུས་བསྲང༌། ཐལ་མོ་སྦྱར་ཏེ། བླ་མ་ལ་སེམས་གཏད་དེ་ཤེས་པ་མ་
ཡེངས་པར་སེམས་རྩེ་གཅིག་ཏུ་འཛིན་དུ་གཞུག་གོ །དེ་ནས་རྣམ་རྟོག་གནས་པའི་མཚམས་སུ་བླ་མས་གློ་
བུར་དུ་དྲག་ཤུལ་དང་བཅས་པས་འདི་སྐད་བརྗོད། སེམས་གང་ཡིན་ཞེས་ལན་གསུམ་མོ། །དེ་ལ་ཤེས་པའི་
ཉམས་མྱོང་ནི། །འདི་ཡིན་འདི་མིན་ཚད་མེད་པ། །བརྗོད་པར་དཀའ་བའི་དོན་དེ་ནི། །སློབ་མའི་རྒྱུད་ལ་སྐྱེ་
བར་འགྱུར། །གནས་སྐབས་འདིར་རྣམ་རྟོག་འདས་པ་འགགས་མ་འོངས་པ་མ་སྐྱེས། ད་ལྟར་གྱི་ཤེས་པ་
གསལ་ལ་མི་རྟོག་པ། སྐད་ཅིག་མའི་ངོས་བཟུང་། ཕྱི་ཡུལ་སྣང་། ནང་ཕུང་པོ། བར་དབང་པོ་ལ་རྟོག་པས་
བཙལ་ཀྱང་མི་རྙེད། སྐྱེ་བ་མེད་ཅིང་འགག་པ་མེད་པའི་ཤེས་རབ་རང་བྱུང་གི་སྒྲོན་མེ་ངོས་བཟུང་ནས་འཇོག་
པ་ནི་དབང་གི་དངོས་གཞི་སྟེ། འདིས་སེམས་ཀྱི་དྲི་མ་སྦྱོང་ཞིང་། བཞི་པ་ལྷན་ཅིག་སྐྱེས་པ་ཁྲེགས་ཆོད་དུ་སྐྱེ་
བའི་ཕྱིར་རོ། །དེ་ནས་ལུང་བསྟན་པའི་སློབ་མ་ཤར་དུ་བལྟར་བཅུག་ལ་སེང་གེ་ལྟ་བུའི་འདུག་སྟངས་པུས་མོ་
ཅུང་ཟད་ས་ལ་ཕབ། རྐང་མཐིལ་མཉམ་པར་བྱ། ལག་པ་པུས་མོའི་ཕྱི་ལོགས་སུ་བཙུགས་ནས། འཕོངས་
ཡིད་ཙམ་ཕྱིར་ཕྱུང་སྒལ་ཚིགས་དྲང་བར་བྱས་ཏེ། ཡིད་ལ་ཆོས་ཉིད་སྐྱེ་བ་མེད་པ་བྱས་ནས། བླ་མས་འདི་
སྐད་བརྗོད་དོ། ། ཨེ་མ་སྐལ་ལྡན་སེམས་ཀྱི་བུ་གཅིག་པུ། ཁྱོད་ཤར་ཕྱོགས་ན་མངོན་པར་དགའ་བའི་ཞིང་
ཁམས་ཤིན་ཏུ་མཛེས་ཤིང་ཡིད་དུ་འོང་བ་ན། ཡང་དག་པར་རྫོགས་པའི་སངས་རྒྱས་བཅོམ་ལྡན་འདས་རྡོ་རྗེ་
མི་འཁྲུགས་པ་ཞེས་བྱ་བ། རང་རང་གི་སྟོན་པ་ལས་ཆོས་ཉན་ཅིང་། རང་རང་གི་ཉེ་འཁོར་ལ་ཆོས་སྟོན་པ།
རང་རང་གི་སེམས་ཀྱི་དམ་པ་འོད་གསལ་བས་གསང་སྔགས་ཀྱི་དེ་ཁོ་ན་ཉིད་སྟོན་ཏོ། །བུ་ཁྱོད་དེར་གླང་པོ་
ཆེའི་ལྟ་སྟངས་ཀྱིས་ལྟོས་ལ་སེང་གེའི་མཆོང་སྟབས་ཀྱིས་སོང་ཞིག ཨ་ཨ་ཞེས་རྒྱས་གདབ་བོ། །ཡང་ལྷོར་
གླང་པོ་ཆེའི་འདུག་སྟངས་ནི་པུས་མོ་ས་ལ་གཏད་ལ། ལག་པ་གཉིས་གྲུ་མོ་པུས་མོའི་མདུན་དུ་བཙུགས།
མགོ་པུས་མོའི་སྟེང་དུ་དུན་ཏེ་བྱས་ལ། ལག་མཐིལ་གཉིས་ཀྱིས་འགྲམ་པ་ཅུང་ཟད་བརྟེན་མིག་སྨིན་མཚམས་
28

སྤྲོས་མེད་དབང་བསྐུར་རིན་ཆེན་བཀོད་པའི་གནད་ཀྱི་ཡི་གེ་སོགས།
ལྷོར་བལྟར་བཅུག་ལ། བླ་མས་འདི་སྐད་བརྗོད་དོ། །ཨེ་མ་སྐལ་ལྡན་སེམས་ཀྱི་བུ་ཁྱོད་ལྷོ་ཕྱོགས་ན་དཔལ་
དང་ལྡན་པ་ཞེས་བྱ་བའི་ཞིང་ཁམས་མཛེས་ཤིང་ཡིད་དུ་འོང་བ་ན། ཡང་དག་པར་རྫོགས་པའི་སངས་རྒྱས་
རིན་ཆེན་འབྱུང་ལྡན་ཞེས་བྱ་བ། རང་རང་གི་སྟོན་པ་ལས་ཆོས་ཉན་ཅིང་། རང་རང་གི་འཁོར་ལ་ཆོས་སྟོན་པ།
རང་རང་གི་སེམས་ཀྱི་དམ་པ་འོད་གསལ་བས། གསང་སྔགས་ཀྱི་དེ་ཁོ་ན་ཉིད་སྟོན་ཏོ། །བུ་ཁྱོད་དེར་སེང་
གེའི་ལྟ་སྟངས་ཀྱིས་ལྟོས་ལ། སྟག་མོའི་མཆོངས་སྟབས་ཀྱིས་སོང་ཞིག ཨ་ཨ་ཞེས་བརྗོད་དོ། །ཡང་ནུབ་ཏུ་
དྲང་སྲོང་གི་འདུག་སྟངས་ནི་སྐྱིལ་ཀྲུང་ས་ལ་ཙོག་པུར་བྱས་ལ་གྲུ་མོ་པུས་མོའི་སྟེང་དུ་བྱས་ནས། ལག་པ་
གཉིས་འགྲམ་པའི་ཟུར་ལ་བརྟེན་ནས་ལུས་བསྲང་སྟེ་ནུབ་ཕྱོགས་སུ་བལྟས་ལ། བླ་མས་འདི་སྐད་བརྗོད་དོ། །
ཨེ་མ་སྐལ་ལྡན་སེམས་ཀྱི་བུ་ཁྱོད་ནུབ་ཕྱོགས་ན་པདྨ་བརྩེགས་པ་ཞེས་བྱ་བའི་ཞིང་ཁམས་མཛེས་ཤིང་ཡིད་
དུ་འོང་བ་ན། ཡང་དག་པར་རྫོགས་པའི་སངས་རྒྱས་བཅོམ་ལྡན་སྣང་བ་མཐའ་ཡས་ཞེས་བྱ་བ། རང་རང་གི་
སྟོན་པ་ལས་ཆོས་ཉན་ཅིང་། རང་རང་གི་འཁོར་ལ་ཆོས་སྟོན་པ། རང་རང་གི་སེམས་ཀྱི་དམ་པ་འོད་གསལ་
བས། གསང་སྔགས་ཀྱི་དེ་ཁོ་ན་ཉིད་སྟོན་ཏོ། །བུ་ཁྱོད་དེར་དཔལ་ཆེན་པོའི་རྔམ་སྟབས་ཀྱིས་ལྟོས་ལ། ཁྱུང་
ནམ་མཁར་ལྡིང་བའི་འགྲོས་ཀྱིས་སོང་ཞིག ཨ་ཨ་ཞེས་བརྗོད་དོ། །ཡང་བྱང་དུ་བྱ་རྒོད་ཀྱི་སྤུངས་སྟངས་ནི།
རྐང་བ་གཉིས་མཉམ་པར་མཐིལ་ས་ལ་སྦྱར་ལ། ལག་པའི་མཐིལ་པུས་མོའི་སྟེང་དུ་བྱས། གྲུ་མོ་གཉིས་
མཁལ་དུ་བཞག་སྟེ། རྐེད་པ་བསྲངས་མིག་མདུན་ཕྱོགས་སུ་བལྟས་ཏེ། བླ་མས་འདི་སྐད་བརྗོད་དོ། །ཨེ་མ་
སྐལ་ལྡན་སེམས་ཀྱི་བུ་ཁྱོད་འདི་ནས་བྱང་ཕྱོགས་ན་ལས་རབ་ཡོངས་སུ་གྲུབ་པ་ཞེས་བྱ་བའི་ཞིང་ཁམས་
མཛེས་ཤིང་ཡིད་དུ་འོང་བ་ན། ཡང་དག་པར་རྫོགས་པའི་སངས་བཅོམ་ལྡན་འདས་གདོན་མི་ཟ་བའི་རྒྱལ་
པོ་ཞེས་བྱ་བ་རང་རང་གི་སྟོན་པ་ལས་ཆོས་ཉན་ཅིང་། རང་རང་གི་འཁོར་ལ་ཆོས་སྟོན་པ། རང་རང་གི་
སེམས་ཀྱི་དམ་པ་འོད་གསལ་བས། གསང་སྔགས་ཀྱི་དེ་ཁོ་ན་ཉིད་སྟོན་ཏོ། །བུ་ཁྱོད་དེར་རྡོ་རྗེ་འཆང་གི་ལྟ་
སྟངས་ཀྱིས་ལྟོས་ལ། གློག་དམར་འཁྱུག་པའི་སྟངས་སྟབས་ཀྱིས་སོང་ཞིག ཨ་ཨ་ཨ་ཞེས་རྒྱས་གདབ་བོ། །
དེ་རྣམས་ཀྱི་དོན་ནི། ཤར་ན་རབ་ཏུ་དཀར་བའི་གཟུགས་དང་། འོད་ཀྱིས་རབ་ཏུ་འཁྲུགས་པ། ལྷོ་སེར།
ནུབ་དམར། བྱང་ལྗང་ཁུའི་ཁ་དོག་གིས་མཛེས་ཤིང་འོད་འཕྲོ་བ། མངལ་གྱི་གྲོང་ཁྱེར་དུ་མི་འཇུག་པར།
རྫུས་ཏེ་སྐྱེས་ནས་ལོ་ལྔ་བརྒྱ་དག་ན་ཆོས་ཉིད་ལ་བར་དོ་མེད་པར་སངས་རྒྱ་བར་ངེས་ཏེ། ཤར་དུ་སྤྲུལ་སྐུའི་
ཞལ་མཐོང་། ལྷོར་ཡོན་ཏན་བསླབས། ནུབ་ཏུ་ལུང་བསྟན། བྱང་དུ་ལས་དང་བག་ཆགས་ཀྱི་མཐའ་ཟད་
429

བི་མ་སྙིང་ཐིག
ནས་སངས་རྒྱས་པ་ནི། རང་ཤར་ནས་ཀྱང་། ལྔ་བརྒྱ་དག་ནི་ངེས་པར་བྱེད། །ཅེས་འབྱུང་བས་འདི་ཐོབ་པའི་
ཡོན་ཏན་ཡིན་ནོ། །དེ་ནས་དབུས་ཀྱི་ནི། སློབ་མ་རྡོ་རྗེ་སྐྱིལ་ཀྲུང་དུ་འདུག་ལ་མཉམ་པར་བཞག་སྟེ། བླ་
མས་འདི་སྐད་བརྗོད་དོ། ། ཨེ་མ་སྐལ་ལྡན་སེམས་ཀྱི་བུ་གཅིག་པུ་ཁྱོད་ཉོན་ཅིག དེ་དག་ཐམས་ཅད་འདས་
པའི་ཕ་རོལ་ན་རྒྱན་ཐམས་ཅད་ཡོངས་སུ་བཀོད་པ་ཞེས་བྱ་བའི་སངས་རྒྱས་ཀྱི་ཞིང་ཁམས་ཡེ་ཤེས་ལྔས་
ཁྱབ་ཅིང་གསལ་བ། རབ་ཏུ་མཉམ་ཞིང་མི་གཡོ་བ་ཉིད་ན་དེ་བཞིན་གཤེགས་པ་འཇིག་རྟེན་མཁྱེན་པ།
སྐྱེས་བུ་འདུལ་བ། ཁ་ལོ་བསྒྱུར་བ། བླ་ན་མེད་པ། ལྷ་དང་མི་རྣམས་ཀྱི་མཆོག་ཏུ་གྱུར་བའི་སྟོན་པ། དགྲ་
བཅོམ་པ། ཟག་པ་ཟད་པ། རིག་པ་དང་ཞབས་སུ་ལྡན་པ། ཡང་དག་པར་རྫོགས་པའི་སངས་རྒྱས་འོད་
དཔག་ཏུ་མེད་པ་ཞེས་བྱ་བ་འཁོར་ཡང་དག་པར་རྫོགས་སངས་རྒྱས་བཅོམ་ལྡན་འདས་བྱེ་བ་ཁྲག་ཁྲིག་དཔག་ཏུ་
མེད་པ་རྣམས་ཀྱིས་བསྐོར་བ། སེམས་ཉིད་མངོན་པར་འདུས་མ་བྱས་པ་མངོན་པར་རོལ་པ་ཞིག་ཡོད་ཀྱིས།
བུ་ཁྱོད་དེར་གླང་པོ་ཆེའི་ཟླུམ་པོ་ལྟ་སྟངས་ཀྱིས་ལྟོས་དབྱིངས་ཤིག སེང་གེའི་མཆོངས་སྟབས་ཐད་ཀར་ཀྱིས་སོང་
ཞིག རིག་པ། ཁྱུང་གྱེན་ནམ་མཁའ་ལ་ལྡིང་བའི་འགྲོས་ཀྱིས་སྐུ་འདུག་ལ་དྲང་སྲོང་གི་འདུག་སྟངས་མདུན་གྱིས་
གནས་པར་གྱིས་ཤིག གླང་པོ་ཆེའི་ཐུར་ཉལ་ཐབས་ཀྱིས་ཉོལ་ཐིག་ལེར་ཞིག ལྕགས་སྡོང་གི་འདྲིལ་སྟབས་
གཉིས་དྲིལ་ ཀྱིས་འདྲིལ་མུ་ཁྱུད་ཞིག སྐྱེས་བུའི་ སྟང་རྒྱངས་ སྟབས་ཀྱིས་རྒྱངས་ཡེ་ཤེས་ ཤིག ཝ་མོའི་ཟུར་ཟུར་
འགྲོས་ཀྱིས་སོང་དབྱིངས་རིག་ཞིག བྱ་རྒོད་འཕུར་གྱི་སྤུངས་སྟངས་ཀྱིས་སྤུངས་ཞིང་ཁམས་ཤིག གྱད་གཡོན་ཀྱི་
འདོར་སྟབས་ཀྱིས་ས་ཉན་ཐོས་ནོན་ཅིག འབུ་གཡས་སྲིན་གྱི་ནུར་འགྲོས་ས་ལ་འཆག་པར་གྱིས་རང་རྒྱལ་ཤིག
སྟག་ཕྲེད་མོའི་མཆོངས་སྟབས་ཀྱིས་རྩལ་སྦྱོངས་བྱང་སེམས་ཤིག ཡང་སེམས་ཀྱི་བུ་སེམས་ཉིད་གནས་པའི་
གཞི་ཟུངས་ཤིག སེམས་བརྟན་པའི་གནས་ཚུགས་ཤིག །སེམས་ཉིད་འགྱུ་བས་རྩལ་སྦྱོངས་ཤིག སེམས་
ཉིད་ཁྱབ་པས་རྟགས་ཚོལ་ཞིག སེམས་ཉིད་མྱུར་བ་ལས་ཟློས་ཤིག སེམས་ཉིད་མ་འདྲེས་པར་ཤན་ཕྱེས་
ཤིག སེམས་ཉིད་འཕེན་པས་སླར་མ་ལྡོག་ཅིག སླར་མ་ལྡོག་ཅིག སླར་མ་ལྡོག་ཅིག ཅེས་པས་སྐྱེ་བ་མེད་
པའི་དབྱིངས་སུ་ལམ་བསྟན་པའི་ཕྱིར་མི་ལྡོག་པའི་ས་ཐོབ་པར་འགྱུར་རོ། །དེ་དག་གི་དོན་ནི། རྒྱན་ཡོངས་
སུ་བཀོད་པ་ནི་རིག་པ་ཚད་ཕེབས་ཀྱི་ཞིང་ཁམས་དབྱིངས་རིག་རྫོགས་པ་ཡིན་ལ། དེ་ཡེ་ཤེས་ལྔས་ཁྱབ་
པའི་སྣང་བ་ཡིན་ཞིང་རྟོགས་པས་གཡོ་བ་མེད་པའོ། །རྣལ་འབྱོར་པས་དེར་ཕྱིན་ནས་ཆོས་ཐམས་ཅད་ཟད་
པའི་དབྱིངས་སུ་ཕྱིན་པ་ནི། དེ་བཞིན་ཉིད་དུ་གཤེགས་པས་དེ་བཞིན་གཤེགས་པའོ། །འཇིག་རྟེན་མཁྱེན་པ་
430

སྤྲོས་མེད་དབང་བསྐུར་རིན་ཆེན་བཀོད་པའི་གནད་ཀྱི་ཡི་གེ་སོགས།
ནི་ཐུགས་རྗེ་འགག་པ་མེད་པའོ། །སྐྱེས་བུ་འདུལ་བ་ལ་སོགས་པ་ནི་དེ་ཉིད་ཀྱི་ཡོན་ཏན་ཡིན་ནོ། །འོད་
དཔག་ཏུ་མེད་པ་ནི་ནམ་མཁའ་དང་མཉམ་པར་འགྱུར་བའི་ཕྱིར་རོ། །འཁོར་སངས་རྒྱས་དཔག་ཏུ་མེད་པ་ནི་
རིག་པའི་སྐུ་དཔག་ཏུ་མེད་པ་ཡང་ཡིན་ལ། སེམས་ཅན་ཐམས་ཅད་ཀྱང་དེ་ཉིད་ཀྱི་སྙིང་པོ་ཅན་དུ་རྟོགས་
པའི་ཕྱིར་རོ། །སེམས་ཉིད་མངོན་པར་འདུས་མ་བྱས་པ་ནི་ཚོགས་བརྒྱད་གནས་གྱུར་པ་ཤིན་ཏུ་རྣམ་པར་
དག་པའི་ཆོས་ཏེ། གནས་དང་སྟོན་པ་དང་འཁོར་དང་ཆོས་ཐམས་ཅད་གཅིག་ཏུ་རྟོགས་པ་ནི་དུས་ཏེ།
དེ་ལྟར་སེམས་དང་ཡེ་ཤེས་མཐར་ཕྱིན་པའི་དོན་བཤད་པའོ། །དེ་རྟོགས་པར་བྱ་བའི་ཕྱིར་གནད་འཆིང་བ་
ནི་ལུས་གནད་ལྔ་སྟེ། གླང་པོ་ཆེའི་འདུག་སྟངས་ཀྱིས་གཞི་གཅུན། སེང་གེའི་འདུག་སྟངས་ཀྱིས་ལུས་གཅུན།
དྲང་སྲོང་གི་འདུག་སྟངས་ཀྱིས་མི་གཅུན། བྱ་རྒོད་ཀྱི་སྤུངས་སྟངས་ཀྱིས་སྣང་བ་ཡུལ་དང་བསྲེ། རྡོ་རྗེ་སྐྱིལ་
ཀྲུང་གིས་སྤྲོས་མེད་དུ་ལ་བཟླའོ། །གཞན་གྱི་སྤྱོད་ལམ་རྣམ་བཞི་ཐམས་ཅད་ཀྱང་འདུག་སྟངས་ཀྱི་ཡན་ལག་
གོ ༑དེ་ལ་རིག་པ་མངོན་སུམ་གཅུན་པའི་ལྟ་སྟངས་བཅུ་གཉིས་ཡོད་པ་ནི། འདི་ལྟ་སྟེ། གླང་པོ་ཆེའི་ལྟ་
སྟངས་ཀྱིས་གྱེན་དུ་བལྟས་ན་དབྱིངས་རྣམ་དག་སྒྲོན་མ་མཐོང་བར་བྱེད་དོ། ། སེང་གེའི་མཆོངས་སྟབས་ནི་
དེར་སྡོད་པ་མ་ཡིན་ཏེ། ཐམས་ཅད་ལ་བལྟས་ལ་རིག་པ་ལུ་གུ་རྒྱུད་ལ་ལྟ་བའོ། །ཁྱུང་ནམ་མཁའ་ལ་ལྡིང་
བའི་འགྲོས་ཀྱིས་ནམ་མཁའ་ཐམས་ཅད་དུ་བལྟས་ཏེ་བཟུང་བའོ། །དྲང་སྲོང་ནི་མི་འགྱུར་བར་བརྟན་པར་བྱ་
བའི་ཐད་ཀར་མི་འགྱུར་བར་བྱེད་པའོ། །གླང་ཆེན་ཉལ་ཐབས་ནི་སྣང་བ་དེ་དང་མ་བྲལ་བར་ཉལ་བས་
གཉིད་ལོག་ཀྱང་ཐིག་ལེ་མཐོང་བའོ། །ལྕགས་སྡོང་འདྲིལ་སྟངས་ནི་མིག་གཉིས་ཀའི་མཐར་བལྟས་ན་མུ་
ཁྱུད་ཀྱི་འོད་བརྟན་པར་བྱེད་པའོ། །སྐྱེས་བུའི་རྒྱང་ཐབས་ནི་གཡས་གཡོན་སྟེང་འོག་ཕྱོགས་མཚམས་
སུ་ཁྲིད་པས་སྣང་བ་མཆེད་པར་བྱེད་པའོ། །ཝ་མོའི་ཟུར་འགྲོས་ནི་མིག་གི་ཟུར་ནས་ནང་དུ་བསྡུས་ཏེ་བལྟས་
པས་རིག་པ་ནང་དུ་འཆར་བའོ། །བྱ་རྒོད་སྤུངས་སྟངས་ནི་ཡུལ་སྣང་དང་དབྱིངས་བསྲེས་ནས་ལྟ་བར་བྱེད་
པས་ཞིང་ཁམས་མཐོང་བའོ། །གྱད་ནི་སྲིད་པ་དང་ཞི་བ་གཉིས་ཀ་ལ་མི་གནས་པའི་དོན་དུ་སྣང་སྟོང་དབྱེར་
མེད་དུ་བསྲེ་བའོ། །འབུ་སྲིན་ནི་ཡུལ་དྲུག་དང་ཡུལ་ཅན་ཐམས་ཅད་ཞིབ་ཏུ་ཕྱེ་ནས་དབྱིངས་དང་ཤེས་རབ་
ཀྱིས་བསྲེས་པས་རྟེན་འབྲེལ་མཐོང་བ་རང་རྒྱལ་མཐོང་བའོ། །སྟག་མོའི་མཆོངས་སྟབས་ནི། ཐོད་རྒལ་གྱི་
ཉམས་ལེན་དང་ཁྲེགས་ཆོད་གཉིས་ཕར་ལེན་ཚུར་ལེན་བྱས་པས། བྱང་ཆུབ་སེམས་དཔའི་ལམ་ཤེས་པའི་
ཕྱིར་བསྟན་ཏེ། དེ་རྣམས་ནི་རིག་པ་སྦྱོང་བའི་ཐབས་སོ། །དེ་ནས་ཡང་སེམས་སྦྱོང་བ་ནི། དང་པོ་གནས་པ་
431

བི་མ་སྙིང་ཐིག་
བཙལ། བསྟན་པར་བྱ། རྣམ་རྟོག་འགྱུ་བ་རྩལ་སྦྱང་། ཡུལ་ཐམས་ཅད་བསྲེ། དེ་སྐད་ཅིག་མར་བལྟ། ཤེས་
རབ་ཀྱིས་སྤང་གཉེན་དབྱེ། འདུ་བྱེད་ཀྱིས་འཕངས་པའི་ལས་རྒྱུན་བཅད་པས། དང་པོ་ཉོན་མོངས་སུ་མ་
ལྡོག གཉིས་པ་གཉེན་པོ་རུ་མ་ལྡོག གསུམ་པ་སྤྲོས་བྲལ་གྱི་ཞེན་པར་མ་ལྡོག ཅེས་ལན་གསུམ་བསྟན་པས་
སངས་རྒྱས་སུ་འགྱུར་རོ། །དོན་བཤད་བརྒྱུད་རྒྱབ་ཡིག་བླ་མའི་མན་ངག་བསྒྲིགས་སོ། །དེ་ནས་གཏོར་མ་
གཏང་། ཚོགས་ལ་ལོངས་སྤྱོད། དགའ་སྟོན་ཅི་འབྱོར་བྱའོ། །དེ་ནས་ཉི་མ་གསུམ་ཙམ་ལྟ་སྟངས་ལ་ངོ་སྤྲད་
དེ་ཉམས་སུ་ལེན་དུ་གཞུག་གོ །འདི་ནི་ཁམས་གསུམ་ལས་གྲོལ་བར་བྱེད་པའི་གདམས་ངག་ཡང་དག་པའོ། །
རབ་ཏུ་སྤྲོས་པ་མེད་པའི་དབང་གི་ཕྱག་ལེན། སྤྲུལ་པ་པོ་དགའ་རབ་རྡོ་རྗེས་མཛད་པ་དང༌། བླ་མ་རྣམས་ཀྱི་
རྒྱབ་ཡིག་གོ་སླ་ཞིང་ལག་ལེན་བདེ་བར་བྱ་བའི་ཕྱིར། རང་བྱུང་རྡོ་རྗེས་བསྡུས་པའོ། །དམ་པའི་གདམས་
ངག་མི་འགལ་བར། །རང་བྱུང་རྡོ་རྗེས་བསྡུས་པ་ལ། །ཉེས་པའི་ཚོགས་རྣམས་གང་མཆིས་པ། །བཀའ་སྲུང་
མཁའ་འགྲོས་བཟོད་པར་མཛོད། །སློབ་མ་མཆོག་རྣམས་ཀྱིས་ཡང་ཡང་བསྐུལ་བའི་ཕྱིར། ཡི་གེ་ཐམས་ཅད་
གཅིག་ཏུ་བསྡུས་པ་ཤིན་ཏུ་ལག་ལེན་བདེ་བར་ཡོད་དོ། །རྫོགས་སོ། །མངྒ་ལཾ།། །།
༄༅། །དབང་བཞིའི་དུས་དང་མཚན་མ་བསྟན་པའི་ཕྲ་ཊིག ༈ དབང་ཆེན་ཐབས་ཀྱི་སྐུ་ལ་ ཕྱག་འཚལ་ལོ། །
དབང་གི་ཕྲ་ཊིཀ་རྣམ་པར་ཕྱེ་བ། །རྣམ་པར་དག་པ་གསལ་བ་ཡི། །རྣལ་འབྱོར་པ་ཡི་འཇུག་ཚུལ་གྱིས། །
རིག་པ་གསལ་བའི་རང་བཞིན་ཉིད། །དེ་ལ་སློབ་དཔོན་སློབ་མ་ཡི། །འབྲེལ་བ་རྣམ་དག་གསལ་བའི་ཕྱིར། །
སློབ་དཔོན་དག་གི་མཚན་ཉིད་བཤད། །དག་ཅིང་དབང་པོ་མ་ཉམས་དང་། །མང་དུ་ཐོས་ཤིང་ང་རྒྱལ་ཞི། །
ཚུལ་འཆོས་སྤངས་ཤིང་ཆོག་ཤེས་དང༌། །རྒྱུད་ལ་གོམས་ཤིང་ཉམས་སུ་ལེན། །ལྟ་བ་རྟོགས་ཤིང་འཛིན་
ཆགས་ཆུང་། །བྱ་བ་ཉུང་ཞིང་བརྩོན་འགྲུས་ལྡན། །རྨོངས་པ་མེད་ཅིང་ཆོག་ཤེས་དང༌། །ཡང་ན་སྡོམ་པ་
གསུམ་ལ་གནས། །དཀའ་ཐུབ་ལྡན་ཞིང་མཆོག་ལ་སྦྱོར། །ནགས་ཁྲོད་བརྟེན་པའི་བླ་མ་ལ། །ནོར་ནི་གསེར་
དངུལ་རང་ལུས་ཙམ། །གྱུར་ལྟས་ཡང་ནས་ཡང་དུ་འབུལ། །དེ་ལྟར་མཚན་ཉིད་རྫོགས་པ་ཡི། །བླ་མར་
དབང་བསྐུར་ཆོ་ག་ནི། ། ལོ་བདུན་ལྔ་དང་གསུམ་སྔོན་དུ། །ཇི་ལྟར་བཞེད་པའི་ཡོན་ཕུལ་ལ། །ཞུ་བ་དག་ནི་
ལན་གསུམ་དབུལ། །རྟ་དང་གླང་པོ་རིན་ཆེན་གཡུ། །འབྲུ་དང་སྨན་ལ་སོགས་པ་ཡི། །འདོད་པའི་ཡོན་ཏན་
སྣ་ཚོགས་པ། །བླ་མ་མཉེས་ཕྱིར་ཕུལ་ལ་ཞུ། ། བླ་མས་སློབ་མའི་སྣོད་ཡང་བརྟག །དད་ལྡན་གཏོང་ཕོད་ཆེ་
བ་དང་། །འབྱོར་ལྡན་ཡོ་བྱད་གཏོང་བར་ནུས། །ཐབས་ལྡན་བླ་མའི་བྱ་བ་མཁས། །སྡོམ་ལྡན་དམ་ཚིག་སྦྱར་
432

སྤྲོས་མེད་དབང་བསྐུར་རིན་ཆེན་བཀོད་པའི་གནད་ཀྱི་ཡི་གེ་སོགས།
བར་ནུས། །ཁྲོ་མེད་དྲེགས་ཚིག་སྤངས་པ་དང༌། །འཇམ་ཞིང་ངང་ཚུལ་དེས་པ་དང༌། །ཡིད་དལ་སྤྱོད་པ་
མཁས་པ་ནི། །སློབ་མའི་མཚན་ཉིད་ཡིན་པར་འདོད། །འདི་ལྟ་བུ་ཡི་སློབ་མ་ལ། །དབང་བསྐུར་ནས་ནི་
གདམས་པ་སྦྱིན། །གལ་ཏེ་སྒྲུབ་ལ་བརྩོན་པ་ནི། །རང་གི་ཟས་དང་གོས་སྦྱར་ལ། །བསྒྲུབ་པ་ཉམས་སུ་ལེན་
དུ་གཞུག །འདི་ལྟར་སུ་ཡིས་བྱས་པ་ནི། །རྒྱལ་བའི་གསུང་ལས་མ་འདས་སོ། །འདི་ལྟ་བུ་ཡི་དཔོན་སློབ་
གཉིས། །འཛོམ་པ་ཙམ་ལས་དངོས་གྲུབ་ནི། །གང་འདོད་འབྱུང་བར་ཐེ་ཚོམ་མེད། །སྐུ་གསུམ་ས་ལ་མཉམ་
སྦྱར་རོ། །དེས་ནི་བླ་མ་སློབ་མ་ཡི། །མཚན་ཉིད་གསལ་བར་བཤད་པའོ། །ད་ནི་དབང་བསྐུར་འཇུག་དུས་
བཤད། །སྤྲོས་བཅས་དབང་གི་དབང་བསྐུར་ནི། །བྱི་བ་འབྲུག་དང་རྟ་དང་ཕག །ཁྱད་པར་ལོ་ནི་བཞི་དག་
ལ༑ ༑དབང་བསྐུར་ཆོ་ག་འགྲུབ་པ་ཡིན། ། ཟླ་བ་ར་བ་བཞི་དག་ལ། །དུས་ཚོགས་འབྲས་བུ་འབྱིན་ཕྱིར་
འགྲུབ། །ཚེས་གྲངས་ཡར་གྱི་གཅིག་ནས་ནི། ། ཟླ་བ་ཚེས་ཀྱི་མཚམས་སུ་གདོན། །བསྐུར་དུས་ཉིན་ཕྱེད་
ནམ་གུང་ངོ་། །རྣལ་འབྱོར་ལུས་ཀྱི་བྱེ་བྲག་གིས། །སོ་སོའི་འབྱུང་བའི་ལོ་ལ་སྦྱར། །དབང་བསྐུར་ཆོ་ག་ཤིས་
པར་འགྱུར། འདི་དུས་སློབ་མ་དམ་ཚིག་ཅན། །འབྱུང་བའི་ལུས་རྣམས་མཐུན་པ་ནི། །གྲངས་ལ་དཔག་ཚད་
གཟུང་དུ་མེད། །བརྒྱའམ་བཅུ་བདུན་ལ་སོགས་པའི། །འབྱུང་བ་ལས་མཐུན་འགལ་བ་མེད། །གལ་ཏེ་ཆོ་ག་
ལ་ཞུགས་ཚེ། །མར་མེ་མདངས་དང་མི་ལྡན་ན། །དམ་ཚིག་བསྐང་བའི་ཆོ་ག་བྱ། །སྨེ་བ་མེད་ན་དངོས་གྲུབ་
ནི༑ ༑ཡང་ནས་ཡང་དུ་བླང་བར་བྱ། །དོན་མེད་ཤི་ན་བར་ཆད་འབྱུང༌། །དབང་ཆོག་འཛབ་ལ་དྲག་ཏུ་འབད། །
དེ་ཚེ་འདུས་པའི་མཆེད་ལྕམ་ཀུན། །ལུས་ལ་ནད་ཉིད་བྱུང་བ་ན། །ཕྱག་དང་བསྐོར་བ་དག་བྱའོ། །ངག་ལ་
བསླབ་འཆོལ་སུ་ལ་བྱུང་། །བསམས་ཏེ་ཡི་གེ་བརྒྱ་པ་བཟླས། །སེམས་ནི་ཉོག་གམ་དྲན་ཉམས་ན། །བསྐྱེད་
དང་རྫོགས་པའི་རིམ་ལ་འཇུག །གལ་ཏེ་བྱང་བའི་རྟགས་བྱུང་ནས། །གདོད་ཀྱིས་དབང་བསྐུར་ཆོ་ག་འབད། །
གལ་ཏེ་བསྒྲུབ་པའི་རྫས་འཕེལ་ན། །དངོས་གྲུབ་རབ་མཆོག་ཐོབ་པས་ན། །མཉམ་པའི་དོན་ལ་མོས་པར་བྱ། །
དབང་བསྐུར་ཆོ་ག་ལ་ཞུགས་ནས། །རྟག་ཏུ་མཚན་མ་མཐོང་གྱུར་ན། །ཐུན་མོང་དངོས་གྲུབ་དེ་ཡིས་འགྲུབ། །
ཉམས་དང་ཤེས་པར་ལྡན་ན་ཡང་། །འདིས་ཀྱང་དགའ་བདེ་ཉིད་ལ་སྤྱོད། །བླ་མ་ཉིད་ལ་མཆོག་ཏུ་ཡང་། །
མོས་པ་བཟང་པོ་སུ་བསྐྱེད་པ། །འདིས་ཀྱང་ཕྱག་རྒྱ་མཆོག་ལ་སྦྱོར། །བདག་ཉིད་ལུས་ངག་བདེ་མཐོང་ན། །
འདིས་ནི་སངས་རྒྱས་ཞིང་དག་གོ །སྤྲོས་བཅས་དབང་གི་དུས་དང་ཡང་། །མཚན་མ་དག་ནི་ལེགས་བཤད་དོ། །
ད་ནི་སྤྲོས་པ་མེད་པ་ཡི། །དུས་དང་མཚན་མ་ཉེར་བསྟན་བྱ། །འདི་ལ་ལོ་ཡི་བྱེ་བྲག་མེད། །གང་ལ་ཡང་ནི་
433

བི་མ་སྙིང་ཐིག
ཤིས་པའོ། །ཕྱི་དུས་དབྱར་དང་དགུན་ལ་བཟང་། ། ཚེས་གྲངས་ཡར་གྱི་ངོ་ལའོ། །བསྐུར་དུས་ཐོ་རངས་སྒྲ་
སྤངས་པའོ། །འདི་ལ་དད་ལྡན་ལྔ་དང་དྲུག །བདུན་ལས་མང་ན་དོན་མི་འགྲུབ། །དེ་ལྟར་དད་དང་ལྡན་པའི་
བུ༑ ༑སེམས་ཀྱི་ལས་སུ་དགེ་ལྡན་པ། །ངག་གི་བླ་མའི་བསྟོད་ལྡན་པ། །དེ་ལྟ་བུ་ལ་དབང་བསྐུར་ཚེ། །ལུས་
ནི་བདེ་བ་མ་ཡིན་ན། །ལུས་ཀྱི་ཕྱི་ནས་བཤགས་པར་བྱ། །དེ་བཞིན་ངག་དང་སེམས་ལའང་། །སྡིག་པ་
བཤགས་པའི་ལས་བརྩམ་མོ། །སྤྲོས་པ་མེད་པའི་དབང་བསྐུར་གྱི། །དུས་དང་མཚན་མ་བཤད་པའོ། །ད་ནི་
ཤིན་ཏུ་སྤྲོས་པ་མེད། །མཆོག་ཏུ་གསང་བའི་དབང་བསྐུར་གྱི། །དུས་དང་མཚན་མ་བཤད་པར་བྱ། །འདི་
ཡང་ལོ་ཡི་བྱེ་བྲག་མིན། །རང་ཐད་ཉིད་དུ་བྱས་པས་འགྲུབ། །ཕྱི་དུས་ས་བོན་འཇུག་པའི་དུས། །བྱང་ཆུབ་
ས་བོན་བསྟན་པའི་ཕྱིར། །འདི་ཡི་དུས་སུ་དབང་བསྐུར་ནི། །ས་བོན་གང་ཞིག་འཕེལ་བར་བཤད། །འབྲུ་
དང་འབྲས་བུ་སྡུད་དུས་སུ། །ཤིན་ཏུ་སྤྲོས་མེད་དབང་བསྐུར་ན། །ཡེ་ཤེས་འབྲས་བུ་རྫོགས་པའི་ཕྱིར། །སྐུ་
གསུམ་ས་ལ་ངེས་པར་འགྲོ། །ནང་དུས་ཡར་ངོའི་འཕེལ་དུས་ལ། །ཚེས་གྲངས་མར་ངོ་འགྲིབ་སྤངས་པའི། །
ཉམས་མྱོང་བརྟན་པར་བྱ་བའི་ཕྱིར། །ཉམས་དང་བྱིན་རླབས་གོང་དུ་འཕེལ། །བསྐུར་དུས་ཉི་མ་རྩེ་ཤར་ལ། །
རང་བྱུང་ཡེ་ ཤེས་ཤར་དོན་དུའོ། །ཡང་ན་མར་གྱི་ཟད་མཚམས་སུ། །རྟོག་པ་ཟད་པའི་དོན་དུའོ། །སྐལ་
ལྡན་གཅིག་གམ་ཡང་ན་གཉིས། །གསུམ་ལས་མང་ན་དོན་མི་འགྲུབ། །འདི་དུས་སོ་སོའི་ཕྱོགས་བཟུང་སྟེ། །
ལུས་ཀྱི་དུས་ན་ནམ་མཁའ་ལ། །ཕྲིན་དང་ཁུ་རླུངས་ཁ་ཆར་དང༌། །རླུང་ལ་སོགས་པའི་སྒྲ་དག་དང་། །
གཡུལ་ཉེས་དགྲ་དང་ཆོམ་རྐུན་དང་། །མི་སྡུག་པ་ཡི་གཟུགས་བྱུང་ན། །ལུས་ཀྱི་སྡིག་པ་ཆེ་བས་ན། །ཕྱི་ནང་
དབང་བསྐུར་བྱས་ནས་ནི། །བླ་མས་གདམས་པ་མ་བསྟན་པར། །བདེ་བར་གཤེགས་པའི་སྐུ་གཟིགས་སམ། །
རང་གི་བླ་མའི་གཟིམས་ཁང་ལ། །བསྐོར་བ་འབུམ་ཕྲག་དྲུག་དག་གམ། །ཕྱག་ཀྱང་འབུམ་ཕྲག་གཅིག་ཏུ་བྱ། །
དེ་དུས་མཚན་མའི་ཁྱད་པར་ནི། །ཐོག་མ་ཡོད་ལ་ཐ་མ་བར། །ངེས་པའི་མཚན་མ་གཟུགས་དག་ནས། །
ལུས་ ཀྱི་ སྤྱོད་ པ་ འབྱོངས་ པས་ན། །ཕྱི་ ནས་ འབད་ པ་ བྱ་ མི་ དགོས། །གལ་ཏེ་ ཐ་ མ་ དག་ བྱུང་ན། །
ལྷ་ཡི་སྐུ་ནི་སྟོང་ཕྲག་སྒོམ། །དེ་ནས་བླ་མའི་མན་ངག་ནི། །རིམ་པ་དག་ལ་བསླབ་པར་བྱ། །ངག་གི་དུས་
ནའང་དེ་བཞིན་ནོ། །རྣལ་འབྱོར་ལྡན་པས་ཤེས་པར་བྱ། །འདི་ཡང་ཐོག་མ་མེད་ལ་བར་དུ་བྱང་བས་ན། །
བཤགས་པའི་ལས་ནི་ཡི་གེ་བརྒྱ་པ་འབུམ་ཕྲག་གཅིག །འབད་དང་བཅས་པས་བཟླས་པར་བྱའོ། །གལ་ཏེ་
ཐ་མ་བྱུང་བ་ན། །གསང་སྔགས་རྒྱུད་སྡེ་རང་ལོའི་གྲངས། །བརྒྱ་ནི་རྩ་བརྒྱད་ཀློག་པར་བྱའོ། །ཐོག་མཐའ་
434

སྤྲོས་མེད་དབང་བསྐུར་རིན་ཆེན་བཀོད་པའི་གནད་ཀྱི་ཡི་གེ་སོགས།
བར་མེད་དུས་རྣམས་སུ། །རྒྱུད་ཀློག་པ་དང་སྔགས་བཟླ་དང༌། །བླ་མ་ཡི་དམ་ལྷ་དག་གི །བསྟོད་ཚིག་སྣ་
ཚོགས་བརྗོད་པ་དང་། །ཨཱ་ལི་ཀཱ་ལིའི་ཡི་གེ་བགྲང་། ། སོ་སོར་རྐྱང་པ་བརྗོད་པ་དང་། །ཧཱུཾ་དང་ཕཊ་དང་ཨོཾ་
དང་ནི། །སྦྲེལ་མ་སྣ་ཚོགས་བརྗོད་པ་ལ། །ཟླ་བ་བདུན་དུ་འབད་པར་བྱ། །དེ་ནས་གདམས་པའི་གནས་སུ་
བྱ༑ ༑སེམས་ལ་ཐོག་མར་གང་བྱུང་ན། །ཡི་དམ་ལྷ་ཡི་ཏིང་ངེ་འཛིན། །ཉི་མ་གསུམ་དུ་བསྒོམ་པར་བྱ། །
གལ་ཏེ་བར་དུ་བྱུང་བ་ན། །སྔགས་ཀྱི་འོད་ཟེར་འཕྲོ་འདུ་ལས། །ཉི་མ་བདུན་དུ་འབད་པར་བྱ། །ཐ་མར་
བྱུང་ན་ཡི་གེ་ཡི། །འཕྲོ་འདུ་དག་ནི་བསྒོམ་པ་ལ། ། ཉི་མ་བཅུ་ཡི་བར་དུ་འབད། །ཐོག་མ་བར་མཐའ་ཀུན་
བྱུང་ན། །རྫོགས་པའི་རིམ་པ་བསྒོམ་པའམ། །ངག་ལས་བྱུང་བའི་བསམ་གཏན་ལ། །བསྒོམ་པ་ཟླ་བ་དྲུག་ཏུ་
འབད། །གལ་ཏེ་ལུས་ངག་སེམས་ཀྱི་ནི། །སྤྱོད་པ་སོ་སོའི་དུས་སུ་ཡང་། །ནམ་མཁའ་སྔོ་སངས་སྤྲིན་དང་
བྲལ། །རླུང་དང་སེར་བུ་སྒྲ་མེད་པར། །འཇམ་ཞིང་འཇམ་པ་དག་བྱུང་ན། །སྡིག་པ་དག་ནི་སྦྱང་མི་དགོས། །
གལ་ཏེ་ཐོག་མར་ཡོད་པ་ལ། །སོ་སོའི་མཐའ་མར་དག་སྣང་ན། །འདི་ནི་སྡིག་པ་འབྱོངས་པས་ན། །བཤགས་
པའི་ཆོ་ག་མི་དགོས་སོ། །དེ་བཞིན་ལུས་ངག་སེམས་དག་གི །སོ་སོའི་ངོས་བཟུང་མཁས་པས་བརྟག །དེ་ནི་
ཤིན་ཏུ་སྤྲོས་པ་མེད། །དབང་བསྐུར་ཆོ་གའི་དུས་དང་ཡང་། །མཚན་མ་བརྟག་པ་བཤད་པའོ། །རེ་ཞིག་
དབང་ཐོབ་མཚན་མ་ནི། །རིག་པའི་མེ་ཏོག་ གཏོར་དུས་སུ། །ལུས་ནི་གཡོ་དང་དྲག་ཏུ་འབར། །ལུས་
ལ་འབྱུང་ན་ལུས་ཀྱིས་ཐོབ། །ངག་གི་སྒྲ་སྐད་སྣ་ཚོགས་པ། །འབྱིན་ཞིང་ཆོས་རྣམས་སྨྲ་བ་དང་། །ངོ་མཚར་
ཆོས་རྣམས་བརྗོད་པས་ན། །དེ་བཞིན་དུ་ཡང་ངག་གིས་ཐོབ། །སེམས་ལ་ཏིང་འཛིན་བབས་པ་དང༌། །
གཡེངས་ཤིང་དྲན་པ་ཉམས་པ་དང་། །སེམས་ཀྱི་དབང་བསྐུར་ཐོབ་པའོ། །གལ་ཏེ་ལུས་ཀྱིས་ཐོབ་ནས་ནི། །
སྤྲུལ་པའི་སྐུ་ཉིད་འདི་ཡིས་ཐོབ། །དེ་བཞིན་ངག་ལ་ལོངས་སྐུའོ། །སེམས་ནི་ཆོས་སྐུའི་ཞིང་དུ་འགྲོ། །ཤིན་
ཏུ་སྤྲོས་མེད་དུས་མཚན་བཤད། །རབ་ཏུ་སྤྲོས་པ་མེད་པ་ཡི། །དུས་དང་མཚན་མ་ངེས་བསྟན་བྱ། །ཕྱི་དུས་
འབྲས་བུ་སྨིན་པའམ། །འབྲུ་རྣམས་བསྡུ་བའི་དུས་ལ་གཏད། །རང་སྣང་འབྲས་བུར་གྲོལ་ཕྱིར་རོ། །ནང་
དུས་ཡར་ངོའི་ཚེས་གཅིག་གམ། །ཡང་ན་ཟད་པའི་མཚམས་ལ་གཏད། །ཐིག་ལེ་ཉག་གཅིག་རྟོགས་ནས་ནི། །
ལས་དང་བག་ཆགས་རང་ཟད་ཕྱིར། །སྐལ་ལྡན་གཅིག་ལས་མང་ན་ཡང༌། །རྣལ་འབྱོར་པ་ཡིས་དོན་མི་
འགྲུབ། །དད་ལྡན་ཡིད་དུ་འོང་བའི་བུ། །སྐལ་བ་ལྡན་པ་གཅིག་ལ་བསྐུར། །གཉིས་ཀར་རྫོགས་པའི་སངས་
རྒྱས་ལ། །གདོན་མི་ཟ་བར་འགྱུར་བར་ངེས། །བསྐུར་དུས་ཉི་མ་རྩེ་ཤར་ལ། །སོ་སོའི་ཚིག་གིས་ངེས་
འུ5

བི་མ་སྙིང་ཐིག
གསལ་བས། །རང་བཞིན་དག་པའི་གཞི་མཐོང་བའོ། །འདི་ལ་མཚན་མ་ཅི་བྱུང་ཡང་། །སྡིག་པ་སྦྱོང་བའི་ཆོ་
ག་མེད། །གོང་དུ་ཐད་ཀར་སྦྱང་བའི་ཕྱིར། །གལ་ཏེ་སྤྲིན་མེད་ནམ་དྭངས་ན། །ཆོས་ཀྱི་སྐུ་ཡི་ཞིང་ལ་སྦྱོང་། །
སྣ་ཚོགས་འོད་ཀྱི་མདངས་ཤར་ན། །འདི་ནི་ལོངས་སྐུའི་ཞིང་དུའོ། །སྣ་ཚོགས་སྒྲ་རྣམས་གྲགས་པ་ན། །
སྤྲུལ་སྐུའི་ཞིང་དུ་དབུགས་འབྱིན་ནོ། །གལ་ཏེ་སྐལ་དང་ལྡན་པ་ཞིག །འདི་དུས་ལུས་གནད་མཁས་པ་དང་། །
དེ་ལས་གཡོ་བ་མེད་པས་ན། ། ལོ་བདུན་གྱིས་ནི་ཟད་སར་ཕྱིན། །ངག་གི་བརྗོད་པ་སྟོང་གྱུར་ན། །འདིས་ནི་
ཟླ་བ་ཉེར་གཅིག་ན། །ཆོས་ཉིད་ཟད་པའི་ས་ལ་ཕྱིན། །སེམས་ལ་མཁས་ཤིང་རླུང་སྟོངས་ན། །ཟླ་བ་བདུན་
ནས་སྐལ་ལྡན་འདི། །སྣང་བ་ཐམས་ཅད་ཟད་པར་འགྱུར། །གལ་ཏེ་བློ་རྩལ་རབ་རྣམས་ལ། །དང་པོ་སྤྲོས་
བཅས་བརྩམས་ནས་ནི། །བར་མ་ཆད་པས་རིམ་གྱིས་ཀྱང་། །ཡང་དག་རྫོགས་པར་བྱེད་པའི་ལུགས། །
མཆོག་ཏུ་གྱུར་པ་རྣམས་ལ་ཏེ། །འདི་ནི་ཤིན་ཏུ་དཀོན་པས་ན། །ཞག་དང་ཟླ་བ་ལོ་ཡི་བར། །རང་གི་ཉམས་
དང་སྦྱར་ལ་ནི། །དབང་བཞི་དག་ནི་རྫོགས་པར་བསྐུར། །གལ་ཏེ་དབང་བཞི་མ་རྫོགས་ན། །ཤིན་ཏུ་སྤྲོས་
པ་མེད་པའི་དབང་། །ཟབ་མོའི་ཆོས་བཤད་རྟོགས་ཡུལ་ཉིད། །འདི་ཉིད་བསྐུར་བས་དབང་ཐོབ་བོ། །སློབ་
མའི་མཚན་ཉིད་རང་བརྟགས་ལ། །གཉིས་དང་གསུམ་ལ་སོགས་པས་ནི། །སློབ་མའི་འབྱོར་བའི་ཚད་དང་
སྦྱར། །བླ་མ་རང་གི་ཉམས་མྱོང་གིས། །ཁྱད་པར་དུས་ནི་མཆོག་ངེས་བཤད། །བུ་ལ་ནུས་པ་འཇུག་དོན་དུའོ། །
ཞེས་དབང་རྣམ་པར་བཀོད་པའི་ཕྲ་ཊིཀ དབང་གི་རིམ་པ་རྣམ་པར་ཕྱེ་བ་ལས། རྣམ་པར་དག་པ་གསལ་
བའི་དུམ་བུ་རིམ་པར་འཇུག་པའི་ཐབས་བསྟན་པ་ཏེ་གཉིས་པ་རྫོགས་སོ།། །།
སྤྲོས་བཅས་ཀྱི་དབང་བསྡུས་པ་ནི་ལྕེ་བཙུན་གྱིས་མཛད་དོ། །སྤྲོས་མེད། ཤིན་ཏུ་སྤྲོས་མེད། རབ་ཏུ་སྤྲོས་
མེད་གསུམ་ལ། སྤྲུལ་པ་པོ་དགའ་རབ་རྡོ་རྗེའི་རྩ་བ་དང་། བི་མ་ལའི་དེ་གསལ་བྱེད་ལ་སོགས་དུམ་བུ་དྲུག་
ཡོད་པ་རྣམས་བསྡུས་ནས། ལག་ལེན་བདེ་བར་རང་བྱུང་རྡོ་རྗེས་བྱས་སོ། །དབང་བཞིའི་དུས་དང་མཚན་མ་
འདི་ནི། བི་མ་ལས་མཛད་པའོ། །རྫོགས་ཆེན་སྙིང་ཏིག་ལ་དབང་གི་རྣམ་གྲངས་མང་ཡང་འདི་རྣམས་སུ་མ་
འདུས་པ་མེད་དོ། །ཀྱེ་མ་རྒྱལ་བའི་བསྟན་པའི་སྙིགས་མར་ཕྱིན། །ཐབས་མཁས་ཟབ་པའི་གདམས་པ་
དཔག་མེད་ཀྱང་། །ཤེས་པས་མི་ཆོག་གཏེར་གྱི་ཁ་བྱང་འདྲ། །དེས་ན་བརྩོན་བསྐྱེད་འཇིག་རྟེན་བྱ་བ་ཐོངས། །
རང་རིག་ཡེ་ཤེས་གཏེར་དང་མ་ཕྲད་པར། །ལུས་ངག་ཡིད་གསུམ་མ་ཡེངས་ཉམས་སུ་ལོངས། །མངྒ་ལཾ།། །།
436

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
ཉམས་ལེན་ལག་ཁྲིགས་མའི་ཁྲིད་ངོ་མཚར་ཅན་བཞུགས་སོ། ། ༈ རང་བཞིན་སྟོན་པ་ཀུན་ཏུ་བཟང་པོ་དང༌། །
ལོངས་སྤྱོད་རྫོགས་སྐུ་དཔལ་ལྡན་རྡོ་རྗེ་འཆང་། །ཐུབ་པ་སྤྲུལ་སྐུ་རྡོ་རྗེ་སེམས་དཔའ་ལ། །ལུས་ངག་ཡིད་
གསུམ་གུས་པས་ཕྱག་འཚལ་ལོ། །རྒྱལ་བ་ཉིད་ཚུལ་དགའ་རབ་རྡོ་རྗེ་དང༌། །འཇམ་དཔལ་བཤེས་གཉེན་
ཤྲཱི་སིང་ཧ་དང༌། ཛྙཱ་ན་སུ་ཏྲ་བི་མ་མི་ཏྲ་སོགས། །མཁས་གྲུབ་བླ་མ་རྣམས་ལ་ཕྱག་འཚལ་ལོ། །རྒྱལ་བས་
གསུངས་པའི་ཐེག་པ་ཀུན་གྱི་རྩེ། །བཅུ་བདུན་རྒྱུད་དང་དཔེ་རྒྱུད་དུམ་བུ་དང་། །མན་ངག་བརྒྱ་དང་བཅུ་
དགུ་ཀུན་གྱི་སྙིང༌། །ཟངས་ཡིག་ཅན་གྱི་ལག་ཁྲིད་ཉམས་ལེན་བཤད། ། ཡང་དག་པར་རྫོགས་པའི་སངས་
རྒྱས་ཀྱིས་ཐབས་མཁས་ལ་ཐུགས་རྗེ་ ཕུན་སུམ་ཚོགས་པས། ཐེག་པ་རིམ་པ་དགུ་དང་སྡེ་སྣོད་གསུམ་
གསུངས་ཤིང༌། དེ་ཐམས་ཅད་ཀྱི་ཡང་རྩེ་རྣལ་འབྱོར་བླ་ན་མེད་པ་ལ་བསྐྱེད་པ་དང༌། བསྐྱེད་རྫོགས་
མཚམས་སྦྱོར་བ་དང་། རྫོགས་རིམ་ལས་འདིར་རྫོགས་པའི་རིམ་པ། དེ་ལས་ཀྱང་སེམས་སྡེ་དང་། ཀློང་སྡེ་
དང༌། ཆོས་ཐམས་ཅད་སེམས་དང་། རང་བཞིན་སྤྲོས་བྲལ་དུ་སྟོན་པ་ལས་ཀྱང་ཆེས་རྨད་དུ་བྱུང་བ། ཕྱི་སྐོར་
ཐ་སྙད་དང་། ནང་དྲན་པ་ལྟར་ངོ་བོ་སྟོན་པ་དང་། གསང་སྐོར་སྙིང་ལྟར་དཔེ་རྟགས་སུ་དོན་ངོ་སྤྲོད་པར་བྱེད་
པ་ལས་དེ་ཐམས་ཅད་ཀྱི་སྤྲོས་པ་བཅད་ནས་ཡང་གསང་བླ་ན་མེད་པའི་རྒྱུད་བཅུ་བདུན་དང་། མན་ངག་
བརྒྱ་དང་བཅུ་དགུ་ཐམས་ཅད་ཀྱང་དོན་ཡི་གེ་མ་རུ་མ་བུ་ལྔར་འདུས་པ་ལས། འདི་ལ་གསུམ། གདམས་པ་
སྟོན་བྱེད་བླ་མ་དང༌། གདམས་ཡུལ་སློབ་མ་དང༌། གདམས་ངག་དངོས་སོ། དང་པོ་ནི། རྒྱུད་གདམས་ངག་
ཐམས་ཅད་ནས་མང་དུ་གསུངས་ཀྱང་མདོར་བརྗོད་ན། ཕྲ་ཊིཀ་ལས། དག་ཅིང་དབང་པོ་མ་ཉམས་དང་། །
མང་དུ་ཐོས་ཤིང་ང་རྒྱལ་ཞི། །ཚུལ་འཆོས་སྤངས་ཤིང་ཆོག་ཤེས་པ། ། རྒྱུད་ལ་གོམས་ཤིང་ཉམས་སུ་ལེན། །
ལྟ་བ་རྟོགས་ཤིང་འཛིན་ཆགས་ཆུང་། །བྱ་བ་ཉུང་ཞིང་བརྩོན་འགྲུས་ལྡན། །རྨོངས་པ་མེད་ཅིང་ཆོག་ཤེས་པ། །
ཡང་ན་སྡོམ་པ་གསུམ་ལ་གནས། །དཀའ་ཐུབ་ལྡན་ཞིང་མཆོག་ལ་སྦྱོར། །ནགས་ཁྲོད་བརྟེན་པ་བླ་མའོ། །
ཞེས་གསུངས་སོ། །གདམས་ཡུལ་སློབ་མ་ནི། །གཞུང་ལས། ཨེ་མ་དད་དང་སྙིང་རྗེ་གཏོང་ཕོད་ཡངས་པ་ཆེ། །
དབང་པོ་རྣོ་ཞིང་ངག་འཇམ་དུལ་ཚིག་སྨྲ། ། བླ་མ་ལ་གུས་ཚིག་གི་སྤྲོས་པ་ཆོད། །མ་བརྟགས་གསང་ཚིག་
གཞན་དུ་རྡུལ་ཙམ་ཡང་། །བརྗོད་པར་མི་བྱེད་ཉམས་ལེན་འདི་ལ་བརྩོན། །འདི་ནི་གསང་སྔགས་གསང་
བའི་སྣོད་ཡིན་པས། །ཞེས་གསུངས་པས། དེ་ལྟར་དཔོན་སློབ་མཚན་ཉིད་བརྟགས་པ་གལ་ཆེའོ། །གདམས་
ངག་ལ་ཁྲིད་དང་ངོ་སྤྲོད་དང་ཚངས་སྤྲུགས་གདབ་པ་གསུངས་ཀྱང་། །དོན་གྱི་དབང་བཞི་དང་འབྲེལ་བ་དང་།
437

བི་མ་སྙིང་ཐིག
ཉམས་ལེན་ལག་ཁྲིགས་བཅུ་དྲུག་གི་ཁྲིད་གཉིས་ཡིན་ནོ། །གཞན་ཡང་ལག་ཁྲིད་ཀྱི་རིམ་པ་དུ་མ་ཡོད་ཀྱང་
འདིར་འདུས་པས། མན་ངག་གི་དེབས་ནས་འདི་ལྟར་བྱ་བར་གསུངས་སོ། །དང་པོ་སྔོན་འགྲོ་དང་། དངོས་
གཞི་སེམས་གཏན་ལ་དབབ་པ་དང༌། རིམ་པ་མངོན་སུམ་རྟོགས་པར་བྱ་བ་དང༌། རྗེས་ཡིད་ཆེས་བསྐྱེད་
པའི་རྒྱབ་བརྟེན་བཤད་ཅིང་ཉམས་སུ་ལེན་པའི་རྟགས་ཚད་འབྲས་བུ་དང་བཅས་པའོ། །དང་པོ་ཉམས་སུ་
ལེན་པ་དེས་སྤྲོས་བཅས་ཀྱི་དབང་ངམ། ཡང་ན་རྒྱུད་སྡེ་གཞན་གྱིས་ཀྱང་རུང་སྟེ། དབང་ལེགས་པར་ཐོབ་
པར་བྱས་ལ་བླ་མ་བསྟེན་ཏེ་ངེས་ཤེས་སྐྱེ་ཞིང་བྱིན་རླབས་འཇུག་པར་བྱ་བའི་ཕྱིར་བླ་མའི་རྣལ་འབྱོར་ནི།
འདི་ཉིད་ཀྱི་རྡོ་རྗེ་ལམ་བསྟན་ནས། ཐུན་མཚམས་ཐམས་ཅད་དུ་བྱིན་བརླབས་ཀྱི་རྩ་བ་ཡིན་པས། དེས་ན་
རང་གི་སྤྱི་བོའི་གཙུག་ཏུ་ཉི་མ་དང་ཟླ་བའི་གདན་ལ། བླ་མ་དང་སངས་རྒྱས་ཐམས་ཅད་དབྱེར་མེད་དུ་རྡོ་རྗེ་
སེམས་དཔའ་གང་ཡང་རུང་བར་བསྒོམས་ལ། དེའི་མཐེ་བོང་ལས་བྱང་ཆུབ་ཀྱི་སེམས་ཀྱི་ཆུ་རྒྱུན་བདག་གི་
སྤྱི་བོ་ཚངས་པའི་བུ་གར་ཐིམ་ནས། དེ་ལ་གསོལ་བ་བཏབ་པས། ལུས་ཀྱི་འཁོར་ལོ་བཞི་རིམ་གྱིས་གང་ཞིང་།
ལུས་སེམས་ཟག་པ་མེད་པའི་བདེ་བས་མྱོས་པ་ལ་སེམས་བཞག་ན། ལུས་བདེ་བ་དང་ལྡན་ཞིང་སེམས་ལ་
ཆོས་ཉིད་ཀྱི་དོན་འཆར་རོ། །ཞེས་བྱུང་བས་དེ་ལྟར་ཉམས་སུ་བླང་བར་བྱའོ། །དེའི་ཐུན་མཚམས་སུ་ལུས་རྡོ་
རྗེ་རྩེ་གསུམ་པའི་འཁྲུལ་འཁོར། རྐང་མཐིལ་མཉམ་པར་སྦྱར། ལག་པས་སྤྱི་བོར་ཐལ་མོ་སྦྱར་ལུས་རྡོ་རྗེ་
སྔོན་པོར་བསྒོམས་ཏེ། བཞག་ནི་བསྲུང་བར་འགྱུར། ཞེས་བཤད་པས་ཐུན་རེ་ཙམ་བྱའོ། །སྔོན་འགྲོའི་དུམ་
བུ་སྟེ་དང་པོའོ། །དེ་ནས་སེམས་སྦྱང་བར་བྱའོ། །དེ་ལ་བདུན་ཏེ། གཞུང་ལས་སྦྱང་བ་བདུན། སྦྱང་བའི་
དགོས་པ་བདུན། འབྱོངས་པའི་ཚད་བདུན། དུམ་བུར་བསྟན་ཀྱང་འདིར་ཉམས་ལེན་དུ་བསྟན་པ་ནི། དང༌
པོ་དཔོན་སློབ་གཉིས་ཀ་ལུས་བདེ་བར་བྱས་ཏེ། བླ་མ་ལ་མཎྜལ་ཕུལ་ལ་བླ་མས་བསྟན་པར་བྱའོ། །ཐོག་
མར་མི་རྟག་པ་ལ་བསམས་ཏེ། བྱང་ཆུབ་ཀྱི་སེམས་སྦྱོང་བ་ནི། འོ་སྐོལ་རྣམས་སྔར་འཁོར་བ་འདིར་ཐོག་མ་
མེད་པ་ནས། ཡུལ་སྣང་འཁྲུལ་པ་ལ་བདེན་ཅིང་རྟག་པར་བཟུང་བས་འཁོར་བར་འཁྱམས་པའི་རྒྱུར་གྱུར་པ་
ཡིན་པས། མི་རྟག་པ་དྲན་པར་བྱའོ། །དེ་ཡང་རང་ཉིད་སྐྱེས་ནས་རིམ་པས་འཆི་བ་དང་ཉེ་བར་གྱུར་ཏེ་ངེས་
པར་འཆི་ལ། ཕ་མ་དང་། གཉེན་བཤེས་ཤི་བ་དང་བྲལ་བ་རྣམས་ཡིད་ལ་བྱས་ཏེ། དེ་ལྟར་ཤི་བ་དང་འཆི་
བར་འགྱུར་བ་རྣམས་ལ་གང་ཕན་པ་གདགས་པར་བྱའོ། །གཞན་ཡང་ད་ལྟར་ཉིད་ཀྱང་སྐད་ཅིག་མ་དུ་མ་
འདས་ཏེ་འཆི་བ་ལ་ཉེ་བར་གྱུར་ཏོ། །སེམས་ཅན་ཀུན་གྱི་དེ་ལྟར་མི་རྟག་པར་མ་ཤེས་པས་རྟག་པར་རེ་ཞིང་
438

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
སྡོད་པའི་ཚིས་དུ་མ་བྱས་ཀྱང་ཐམས་ཅད་བོར་ཏེ། ངན་འགྲོ་རྣམས་སུ་ལྷུང་ཞིང་སྡུག་བསྔལ་བར་འགྱུར་པས་
དེ་ལྟར་ཤེས་ནས་ངེས་འབྱུང་བསྒོམ་པར་བྱའོ། །དེ་ལྟར་འཁོར་བ་ལ་བློ་ལྡོག་ཅིང་ངེས་པར་མི་རྟག་པ་རྒྱུད་
ལ་སྐྱེས་པ་ན་བརྟན་པའི་ཚད་ཡིན་ནོ། །གཉིས་པ་ནི་འཕྲལ་གྱི་བདེ་བ་དང་ཡུན་གྱི་བདེ་བ་ལ་བསམས་ལ་
བྱང་ཆུབ་ཀྱི་སེམས་སྦྱོང་བ་ནི། ཀྱེ་མ་ངན་འགྲོ་དམྱལ་བ་དང་ཡི་དྭགས་དང་། དུད་འགྲོ་རྣམས་ལ་བདེ་བ་
ཅུད་ཟད་མེད་ལ། ལྷ་དང་མི་རྣམས་ཀྱི་གནས་སྐབས་ཀྱི་བདེ་བ་འདི་ཡང་། རྒྱུ་སྦྱིན་པ་བཏང་ཡང་ཚུལ་
ཁྲིམས་ལས་བྱུང་བ་ཡང་རྟག་པ་མེད་པར་འགྱུར་ཏེ། མྱ་ངན་གྱི་གནས་སུ་འགྱུར་བར་བཀའ་མདོ་རྒྱུད་ཐམས་
ཅད་དུ་གསུངས་པ་མངོན་དུ་འགྱུར་རོ། །གང་གིས་ཀྱང་སྔར་དགའ་བ་དང༌། བདེ་བ་མྱོང་བ་རྣམས་འགྱུར་བ་
དང༌། གཞན་སྐྱིད་པ་མི་རྟག ལང་ཚོ་མི་རྟག དབང་ཆེ་བ་མི་རྟག ཟས་གོས་ནོར་ཐམས་ཅད་འགྱུར་བར་
ཡིད་ཆེས་སོ། །ཞེས་ངེས་པར་བྱའོ། །དེ་དག་ཐམས་ཅད་ལས་མཐར་ཐུག་ཡུན་གྱི་བདེ་བ་ཅིག་ཐོབ་དགོས་
ཏེ༑ དེ་ནི་སངས་རྒྱས་རྣམས་ཀྱི་ངེས་ པའི་དོན་གྱི་གདམས་པ་ཞི་གནས་དང་ལྷག་མཐོང་བསྒོམ་ཞིང་།
འཁྲུལ་པའི་སེམས་ཅན་ཐམས་ཅད་ལ་སྙིང་རྗེ་བསྒོམ་པ་ཡིན་ནོ་སྙམ་དུ་བསྒོམས་པས་སྡུག་བསྔལ་ལ་ཡིད་
འབྱུང་བའི་དགོས་པ་ཡོད་ཅིང་། འདུས་བྱས་སྡུག་བསྔལ་དུ་མཐོང་བའི་ཚད་ཡིན་ནོ། །གསུམ་པ་རྐྱེན་དུ་མ་
ལས་བསམས་ཏེ་བྱང་ཆུབ་ཀྱི་སེམས་སྦྱོང་བ་ནི། ད་ལྟར་སེམས་ཅན་ཐམས་ཅད་བདེ་བ་འདོད་ཀྱང་བདེ་
བའི་རྐྱེན་ཉུང༌། སྡུག་བསྔལ་གྱི་རྐྱེན་མང་། འཆི་བའི་རྐྱེན་ནི་མང་། གསོན་མའི་རྐྱེན་ནི་ཉུང༌། མདོར་ན་
འཁོར་བ་འདི་ན་བྱས་པའི་ལས་ལ་ལུས་ངག་ཡིད་གསུམ་སྐད་ཅིག་ཀྱང་མི་དལ་བར་རྐྱེན་དུ་མ་ལ་སྦྱོར་མོད་
ཀྱི༑ ཡང་དག་པའི་ལམ་དང་མ་འཕྲད་ཅིང་ཉམས་སུ་མ་བླངས་ན་རྣམ་རྟོག་གི་རྐྱེན་གྱིས་འཁོར་བ་ནས་
སེམས་ཅན་འདི་རྣམས་ཐོན་པའི་དུས་མི་འདུག་པ། རང་ཡང་སྔར་འཁྲུལ་ཅིང་སེམས་ཅན་གཞན་ཡང་སྙིང་
རེ་རྗེ། ཞེས་སྦྱངས་པས་དད་པ་སྔོན་དུ་འགྲོ་ཞིང་འཁོར་བ་ལས་ཡིད་འབྱུང་བའི་དགོས་པ་ཡོད་ཅིང་། རིགས་
དྲུག་གི་སེམས་ཅན་ལ་སྙིང་རྗེ་སྐྱེ་ཞིང་ལས་སུ་དཀོན་མཆོག་མཆོད་ན་ཅི་མ་རུང་སྙམ་པ་ནི་བརྟན་པའི་ཚད་
དོ༑ ༑བཞི་པ་བྱས་པ་ཐམས་ཅད་དོན་མེད་པར་འདུག་པ་ལ་བསམ་ཏེ་བྱང་ཆུབ་ཀྱི་སེམས་སྦྱོང་བ་ནི། ད་ལྟ་
རང་ལུས་ངག་ཡིད་གསུམ་གྱིས་རང་བདེ་རུ་རེ། ལོངས་སྤྱོད་ཕུན་སུམ་ཚོགས་སུ་རེ། གཞན་པས་ལྷག་ཏུ་རེ།
དེ་རྣམས་མ་བྱུང་གི་དོགས་པས་བྱ་བའི་རྣམ་པ་མི་དགེ་བ་སྣ་ཚོགས་ལ་མི་འཛེམ་པར་ཚོང་དང་ཞིང་ལས་དང༌།
ཁུར་གླུ་དང་། གསོག་འཇོག་དུ་མ་བྱེད་པ་དང་། རང་ཉིད་སང་འཆི་ཡང་མི་ཤེས་པས་ཟས་གོས་ལ་སོགས་
439

བི་མ་སྙིང་ཐིག
པས་འཚོ་བའི་ཆས་དུ་མ་བྱེད་པ་རེ་འཁྲུལ། དོན་ཅུང་ཟད་ཀྱང་མེད་དེ་སྡིག་དང་སྡུག་པས་ལོངས་སྤྱོད་དུ་མ་
བསགས་ཀྱང་། དབང་མེད་པར་འཁོར་དང་ཉེ་དུ་ཐམས་ཅད་དང༌། ཐ་ན་ལུས་ཀྱང་དོར་ནས་རང་ངན་
འགྲོར་འགྲོ་དགོས་པ་འདིས་ཅི་ཞིག་བྱ། ཞེས་ངེས་པར་བསམ་པར་བྱའོ། །དེས་བླ་མའི་མན་ངག་ལ་འཇུག་
པར་བྱ་བའི་དགོས་པ་ཡོད་ཅིང་། 
བླ་མའི་གདམས་ངག་གཅིག་ཅི་ནས་ཀྱང་ཐོབ་པར་བྱའོ་སྙམ་པ་སྐྱེས་པ་ནི་
ཚད་ཡིན་ནོ། །ལྔ་པ་སངས་རྒྱས་ཀྱི་ཡོན་ཏན་ལ་བསམས་ཏེ་བྱང་ཆུབ་ཀྱི་སེམས་སྦྱོང་བ་ནི། ད་ལྟའི་སྡུག་
བསྔལ་ཐམས་ཅད་དང་ནི་བྲལ། ཡོན་ཏན་ཐམས་ཅད་ནི་ཐོབ། རང་གཞན་གྱི་དོན་ཐམས་ཅད་ནི་གྲུབ། ས་
དང༌། ལམ་དང་། ཕ་རོལ་དུ་ཕྱིན་པ་ནི་བརྙེས། དེ་ལྟ་བུའི་སངས་རྒྱས་དེ་ད་རེས་མི་ལུས་འདིའི་ཐོག་ནས་མ་
ཐོབ་ན། ཤིན་ཏུ་དཀའ་བར་འདུག་པས་ད་རེས་ནས་བླ་ན་མེད་པའི་བྱང་ཆུབ་ཐོབ་པའི་ཐབས་ལ་བརྩོན་
འགྲུས་བསྐྱེད་པར་བྱའོ་སྙམ་པ་བྱའོ། །དེས་བསྒོམ་པ་སྲན་ཐུབ་པའི་དགོས་པ་ཡོད་ཅིང་། ཅི་ནས་ཀྱང་མ་
བསྒོམས་ན་སངས་མི་རྒྱ་བར་འདུག་པས་བརྩོན་འགྲུས་མི་བཏང་དགོས་སྙམ་པ་ནི་འབྱོངས་པའི་ཚད་དོ། །
དྲུག་པ་བླ་མའི་གདམས་ངག་ལ་བསམས་ཏེ་བྱང་ཆུབ་ཀྱི་སེམས་སྦྱོང་བ་ནི། འཁོར་བ་ཐོག་མེད་ཀྱི་སྒྲིབ་པ་
ལོ་ཟླས་དག་ནུས་ཤིང་། སངས་རྒྱས་ཀྱི་ཡོན་ཏན་ལོ་ཟླས་བསྐྱེད་ནུས་ལ། བླ་མའི་གདམས་ངག་སངས་རྒྱས་
དང་བྱང་ཆུབ་སེམས་དཔའ་ཐམས་ཅད་ཀྱིས་མངོན་དུ་མཛད་པ་འདི་འདྲ་དང་ཕྲད་པ་ལ་བྱ་བ་གཞན་གྱིས་ནི་
ཅི་ཞིག་བྱ། སྒྲུབ་པ་ལ་བརྩོན་འགྲུས་བསྐྱེད་པར་བྱའོ་སྙམ་དུ་བྱའོ། །དེས་བྱ་བ་གཞན་ལ་མི་འཇུག་པའི་
དགོས་པ་ཡོད་ཅིང་། འཇིག་རྟེན་གྱི་ལོངས་སྤྱོད་ཀྱི་ཅི་ཞིག་བྱ་དར་ཅིག་བསྒོམས་ཀྱང་མི་རྟོག་པ་སྐྱེ་བའི་
གྲོགས་སུ་འདུག་སྙམ་པ་ནི་འབྱོངས་པའི་ཚད་དོ། །བདུན་པ་རྣམ་པར་མི་རྟོག་པ་ལ་བསམས་ཏེ་བྱང་ཆུབ་ཀྱི་
སེམས་སྦྱོང་བ་ནི། དེ་ལྟར་བླ་ན་མེད་པའི་བྱང་ཆུབ་ཐོབ་པ་ལ་ཐབས་ཁྱད་པར་ཅན་རྣམ་རྟོག་གཡོ་བ་བཟུང་
ནས་རྣམ་པར་མི་རྟོག་པ་ལ་བསླབ་པར་བྱའོ་སྙམ་དུ་བྱས་ལ་རྟོག་པ་བཟུང་ཞིང་། སེམས་སྐད་ཅིག་ཀྱང་མི་
གནས་པ་རྣམས་སྙིང་རེ་རྗེ་ཞེས་བསྒོམ་པར་བྱའོ། །དེས་བྱང་ཆུབ་ཀྱི་སེམས་གོང་ནས་གོང་དུ་འཕེལ་བའི་
དགོས་པ་ཡོད་ཅིང་། གནས་པ་ཡུན་རིང་དུ་སོང་ནས་འདི་ལ་རྟག་ཏུ་གོམས་པར་བྱའོ་སྙམ་པ་ནི་བརྟན་པའི་
ཚད་དོ། །དེ་ལྟར་སེམས་སྦྱོང་བདུན་པོ་འདི་གལ་ཆེ་སྟེ། རྒྱབ་ཡིག་ནས་སྤྲུལ་སྐུའི་ས་བོན་བཞག་པའི་ཕྱིར།
སྔོན་དུ་འདི་སྦྱང་བ་གལ་ཆེ་བར་བཤད་ཅིང་དད་པ་དྲག་པོ་དང་སྙིང་རྗེ་མ་སྐྱེས་ན། གསང་སྔགས་ཀྱི་སྣོད་དུ་
མི་རུང་བས་འདི་ཉིད་སྦྱོང་དུ་གཞུག་གོ །བྱང་ཆུབ་ཀྱི་སེམས་སྦྱོང་བ་བདུན་པའི་ཁྲིད་ཀྱི་རིམ་པ་སྟེ་གཉིས་
440

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
པའོ། །དེ་ལྟར་སེམས་འབྱོངས་པ་དེ་སྔགས་ཀྱི་ཐབས་ལམ་ལ་འཇུག་པར་བྱ་སྟེ། བསྐྱེད་པའི་རིམ་པ་ནི་སྔར་
རྒྱུད་སྨིན་པ་དང་གནས་སྐབས་ཀྱི་འབྲས་བུའི་དོན་དུ་ཡིན་ལ། འདིར་ཆགས་མེད་རླུང་ལ་བསླབ་པ་དང་།
ཆགས་ཅན་ཐིག་ལེ་ལ་བསླབ་པ་གཉིས་གསུངས་ཏེ། དང་པོ་ལ་ཡང་ཤེས་པར་བྱ་བའི་རྩ་རླུང་གི་བཤད་པ་
ནི་འདི་ཉིད་ཀྱི་རྩ་གནས་འཁོར་ལོ་དང༌། རླུང་གི་སྡོམ་བྱང་ནས་གསུངས་ཏེ་རྒྱ་ཆེའོ། །འདིར་ནི་གཞུང་འདི་
དང་རླུང་གི་པྲ་ཁྲིད་མཆོག་བསྒྲུབ་པའི་ཡན་ལག་ཏུ་དགོངས་པ་དེ་བསྡུས་ནས་སྟོན་ནོ། །དང་པོ་ནི། ལྟེ་བར་
སྐྱེད་བྱེད་ཀྱི་འཁོར་ལོ་དང་། སྙིང་གར་དྲན་པ་འདུས་པའི་འཁོར་ལོ་དང་། མགྲིན་པར་རོ་རྣམས་འདུས་པའི་
འཁོར་ལོ་དང༌། སྤྱི་བོར་རྩེ་མོ་རྣམ་པར་བཀོད་པའི་འཁོར་ལོ་བཞི་དག་པར་བྱ་བའི་ཕྱིར། ལུས་དལ་བ་
བརྟེན་ཅིང་། ཁྲུས་དང་བཀུ་མཉེ་ལ་སོགས་པ་བྱས་ནས། དབེན་པར་སྟན་བདེ་བ་ལ་འདུག་ནས་ལུས་རྡོ་རྗེ་
སྐྱིལ་ཀྲུང་བཅའ། ལག་པ་མཉམ་བཞག་གི་ཕྱག་རྒྱ་བཅའ། རྐེད་པ་བསྲང་མགྲིན་པ་སྒུ་བར་བྱས་ལ། དེ་
ནས་དམིགས་པ་ནི་ལྔ་སྟེ། རླུང་གི་ཁ་དོག་ལ་བསླབ་པ་དང་། དབྱིབས་དང༌། གྲངས་དང་། འགྲོ་འོང་དང་།
བུམ་པའི་སྦྱོར་བ་ལ་བསླབ་པའོ། །དང་པོ་ནི་རླུང་རོ་བུས་ལ་དེ་ནས་རང་གི་སྨིན་མཚམས་སུ་རླུང་ཐམས་ཅད་
འདུས་པའི་ངོ་བོ་ཐིག་ལེ་ཟླུམ་ལ་དཀར་བ་ཡུངས་ཀར་ཙམ་ཞིག་ལ་ཤེས་པ་གཏད་ལ་ཡུན་རིང་དུ་བསྒོམ། དེ་
ནས་རང་གི་ངོ་བོ་ཡང་དེའི་མདོག་དང་མཚུངས་པར་བསྒོམ། དེ་ནས་ལུས་ཐམས་ཅད། དེ་ནས་ཐོ་ཕྱི་ཉེ་
འཁོར། དེ་ནས་སྟོང་གསུམ་ཙམ་སྣང་བ་ཐམས་ཅད་དཀར་མེར་མེར་བ་ལ་བློ་བཞག་སྟེ་ཡང་ནས་ཡང་དུ་
གོམས་ པར་ བྱས་ པས། གོམས་ པའི་ རྟགས་ ལུས་ ཡང་། ངག་ གསལ། སེམས་ གནས་ པའོ། །གཉིས་པ་
དབྱིབས་ནི། དེ་ནས་རླུང་གི་ཐིག་ལེ་དཀར་ལ་སྔོ་བ་སྲན་མ་ཙམ་གཅིག་སྨིན་མཚམས་ནས་སྣ་རྩེར་བསྒོམས་
ལ་མིག་ཀྱང་ལྟ་སྟངས་དེར་གཏད་དེ། རླུང་དལ་ལ་རིང་བ་ཕྱིར་བཏང་བས་ཐིག་ལེ་དེ་ཧྲིལ་ལི་ལི་ཕར་སོང་
ཞིང་ལུས་སེམས་སྟོང་སིང་སིང་སོང་བར་བསམ། ཚུར་བྱུང་ཙམ་ན་རྔུབ་པ་དང་བསྟུན་ནས་ཐིག་ལེ་སྨིན་
མཚམས་སུ་བྱུང་བས་བསིལ་སིང་བ་ལ་བློ་བཞག གྲང་བ་ཆེ་བའམ་ལུས་གྲང་ཞིང་འདར་ན་ཐིག་ལེ་ཚ་ལྷང་
ལྷང་བ་ལྟར་བསྒོམ། དེས་སེམས་ཟིན་ཅིང་དམིགས་པ་གང་གཏད་སར་དེ་ལྟར་སྣང་ན་འབྱོངས་པའོ། །དེས་
ཀྱང་རྣམ་རྟོག་མ་ཟིན་ན། གསུམ་པ་གྲངས་ལ་བསླབ་པ་ནི། ལུས་སྔར་ལྟར་བྱས་ལ་ཤེས་པ་རླུང་དང་འགྲོ་
ལྡོག་གཅིག་ཏུ་བསླབ་པར་བྱ་སྟེ། རླུང་ཕར་འགྲོ་ཙ་ན་ཤེས་པ་དང་དུས་ཅིག་ཏུ་གཏད་ལ་བསྒོམ། ཚུར་འོང་
ཙ་ན་ཡང་དེ་བཞིན་དུ་བྱ། དེ་ལྟར་འགྲོ་འོང་གཉིས་གཅིག་ཏུ་བགྲངས་པས་གཅིག་ནས་གཉིས་དང༌། དེ་
441

བི་མ་སྙིང་ཐིག་
བཞིན་དུ་གྲོངས་བཟུང་བས་ཞག་གཅིག་ལ་རླུང་ཉི་ཁྲི་ཆིག་སྟོང་དྲུག་བརྒྱ་ཡོད་ཀྱང་། ཐུན་དུ་བཅད་ཅིང་
བརྒྱད་བརྒྱའི་བར་ཙམ་དུ་ཤེས་པ་མ་ཡེངས་པ་གལ་ཆེ། དེ་ནས་རྣམ་རྟོག་གནས་པ་དང༌། རླུང་དབྱུང་བ་དང་
རྡུབ་པ་ཕར་ཚུར་དལ་གྱིས་ཇེ་རིང་ལ་བཏང་བས་ཐ་མར་ཡུན་རིང་དུ་གནས་ཤིང་སྡོད་ན་འབྱོངས་པ་ཡིན་ནོ། །
དེ་ནས་བཞི་པ་འགྲོ་འོང་ལ་བསླབ་པ་ནི། རང་གི་ལྟེ་བར་ཐོད་པ་ཕྱི་དཀར་ལ་ནང་དམར་སེང་ངེ་བ་གཅིག་
གི་ནང་དུ་རླུང་གི་རྡོ་རྗེ་སྔོན་པོ་ནས་ཙམ་ཞིག་བསྒོམས་ཏེ། རླུང་ཕྱིར་གཏོང་ཙ་ན་རྒྱང་རིང་པོར་སྣ་ནས་སོང་
བར་བསྒོམ། ཚུར་རྔུབ་ཙ་ན་ཐོད་པའི་ནང་དུ་སྔོ་མེར་གྱིས་བྱུང་བར་བསྒོམ་ཞིང་། ལུས་བདེ་ཕྲིལ་ཕྲིལ་བ་ལ་
བློ་བཞག །དེ་ནས་རྣམ་རྟོག་གནས་པ་ན་ཚུར་ལ་རྒྱང་ཐུང་ངུ་ཐུང་དུ་སོང་ནས་མཐར་སྣའི་རྩེར་སོར་བཅུ་དྲུག་
ཙམ་དང་། ནང་གི་འགྲོ་འོང་ལ་སྦྱར་ཞིང་ཕར་གཏོང་བ་དང་། ཚུར་རྡུབ་པ་རྒྱུན་རིང་བ་གལ་ཆེའོ། །དེ་ནས་
ལྔ་པ་བུམ་པའི་སྦྱོར་བ་ལ་བསླབ་པ་ནི། རླུང་སྔར་ལྟར་ལན་འགའ་སྔོན་དུ་སྦྱངས་པ་ལ། རྡོ་རྗེ་དེ་ནང་དུ་ཐོད་
པ་ལ་ཐིམ་ནས་ཐམས་ཅད་ཞུ་ཞིང་ལྟེ་བར་ཡི་གེ་རང་བཞིན་གྱིས་ཧ་གཅིག་གནས་པ་དེར་གྱུར་པར་བསམས་
ལ་ལྟོ་བ་རླུང་གིས་མེར་གྱིས་དགང་ཞིང་འོག་སྒོ་དྲག་ཏུ་བསྡམས་ལ། རླུང་དང་ལུས་ཐམས་ཅད་ན་བུན་ལྟར་
བསམ་ཞིང་། ཕར་གཏོང་ཙ་ན་རླུང་སེམས་ནམ་མཁའ་དང་འདྲེས་པ་ལྟར་སྟོང་སངས་སངས་སོང་ནས་རྣམ་
པར་མི་རྟོག་པ་དང་བསྲེས་ལ་བསྒོམ། འབྱོངས་པའི་རྟགས་སུ་ལུས་ཡོད་པ་མ་ཚོར་བ་དང་། རླུང་གར་དྲངས་
པའི་སར་འབྱུང་བ་དང༌། ཟས་དང་གོས་ཡིད་ལ་མི་འབྱུང་བ་དང་། རྟོག་པའི་འགྱུ་བ་རང་འགགས་པའོ། །དེ་
དག་ནི་རླུང་གི་རྣལ་འབྱོར་ལ་བསླབ་པའོ། །དེའི་ཡན་ལག་རྣམ་གྲངས་མང་ཡང་ལས་ཁ་ཚར་དུ་བབས་སོ། །
རླུང་ལ་བསླབ་པའི་ཁྲིད་ཀྱི་རིམ་པ་བསྟན་པའི་དུམ་བུ་སྟེ་གསུམ་པའོ། །དེ་ལྟར་རླུང་ལ་འབྱོངས་ནས་ཐིག་
ལེ་ལ་བསླབ་པ་ལ་གཉིས་ལས། ཆགས་ཅན་ཡབ་ཡུམ་གྱི་བདེ་བ་ལ་བསླབ་པ་ནི་ཆིངས་བཅོ་ལྔས་བསྟན་ཏེ།
པྲ་ཁྲིད་ནས་གསལ་བས་འདིར་མ་བྲིས་སོ། །ཆགས་བྲལ་རླུང་སེམས་ཀྱི་བདེ་བ་རང་ལ་བསྒོམ་པ་ནི། ལུས་
གནད་སྔར་དང་འདྲ་བ་ལ། དམིགས་པ་ནི། རང་གི་ལུས་སྟོང་སང་ངེ་བར་བསྒོམས་པའི་སྤྱི་བོ་རྩེ་མོ་རྣམ་
པར་བཀོད་པ་རུ། ཐིག་ལེ་སྟོང་པའི་སྒྲོན་མ་དཀར་ཞིང་སྣུམ་པ་སྲན་མ་ཙམ་གཅིག་བསམས་ཏེ། རླུང་བུམ་
པའི་སྦྱོར་བ་སྔར་ལྟར་བྱས་པས་ཐིག་ལེ་སྲན་ཆུང་ཙམ་ཕྲོམ་ཕྲོམ་བྱུང་ནས་མགྲིན་པར་སླེབས་པས་ལུས་བདེ་
ཕྲིལ་གྱིས་སོང་བ་ལ་སེམས་བཞག་ལ། དེ་ནས་སྙིང་གར་སླེབས་པས་དེ་བས་བདེ་བ་རྒྱས། དེ་ནས་ལྟེ་བར་
སླེབས་པས། དེ་བས་ཀྱང་བདེ་བ་རྒྱས། གསང་བར་སླེབས་པས་བདེ་བ་མཆོག་ཏུ་རྒྱས་པ་ལ་ཤེས་པ་བཞག་
442

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
པས་ལུས་བདེ་སྟོང་ཕྲིལ་གྱིས་འགྲོ་སྟེ། བདེ་བ་རྒྱས་ཤིང་མི་ཐུབ་པ་སྙམ་བྱེད་ན། ཡང་ཕར་ལ་ཟློག་ལ་ཐིམ་
ཞིང་སྤྱི་བོར་ཤེས་པ་གཏད་དོ། །ཡང་ལུགས་གཅིག་ལ་སྔར་བཞིན་ལྟེ་བར་ཧ་དམར་པོ་དེ་བསྒོམས་ལ། ཐིག་
ལེ་སྲན་ཆུང་ཙམ་བབས་པ་གཅིག་ནས་གཅིག་ཏུ་ཐིམ་ནས་ཧ་དེ་ལ་ཐིམ། དེ་ནས་བདེ་ཕྲིལ་གྱིས་སོང་བ་དང་།
ཐིག་ལེ་ཧ་དང་བཅས་པ་ཇེ་ཆུང་ཇེ་ཕྲ་ལ་སྟོང་སངས་ཀྱིས་སོང་ནས་མི་རྟོག་པ་ལ་བཞག་གོ །དེས་ནི་ལུས་
ཐམས་ཅད་བདེ་སྟོང་དུ་འགྲོ་བ་དང༌། རིག་པ་རྩེ་གཅིག་ཏུ་གནས་པ་དང༌། རླུང་དང་ཐིག་ལེ་འབྱོངས་པ་དེ་
རིག་པ་མངོན་སུམ་ཉམས་སུ་ལེན་པའི་ཚེ། འབྱུང་བ་དག་པ་ལ་ཚེགས་མེད་པ་དང་། ཟས་དང་གོས་ལ་སྲེད་
པ་གཅོད་པ་དང༌། མཚན་ཉིད་འཛིན་པའི་རིག་པ་ལ་རང་དབང་ཐོབ་པར་བྱེད་པ་ལ་ཤིན་ཏུ་གལ་ཆེའོ། །
མདོར་བསྡུས་ན་གཟུགས་སྒྲ་དྲི་རོ་རེག་བྱ་ཐམས་ཅད་ལ་བརྟེན་ནས་སེམས་ལ་རང་དབང་ཐོབ་པར་བྱེད་པ་
གལ་ཆེ་བར་མདོ་རྒྱུད་ཐམས་ཅད་དུ་གསུངས་ཤིང་། ཁྱད་པར་དུ་རྣམ་རྟོག་ཤས་ཆེ་བ་ལ་རང་བཞིན་རྫོགས་པ་
ཆེན་པོ་འདིར་བསམ་གཏན་གྱི་རིམ་པ་དཔག་ཏུ་མེད་པ་གསུངས་སོ། །ལས་ཅན་སྔར་སྦྱངས་པ་ཅན་སེམས་
ལ་དབང་ཐོབ་པ་ནི་འདི་རྣམས་སྔོན་དུ་སོང་ཟིན་པས་འདིར་བཤད་པའི་རིམ་པ་མ་བྱས་ཀྱང་ཆོག་པ་ཉིད་དོ། །
ཐིག་ལེ་སྦྱོང་བའི་ཁྲིད་ཀྱི་རིམ་པ་སྟེ་དུམ་བུ་བཞི་པའོ། །དེ་ནས་སྤྲོས་པ་གཅོད་པའི་རིམ་པ་འབྱུང་བ་ལྔ་རང་
སར་དག་པར་བྱེད་པའི་གནད་ནི་འབྱུང་བཞི་ཟད་པའི་རྒྱུད་ནམ་མཁའ་ལས། འཁྲུལ་གཞི་ཟད་པའི་རིག་པ་
རྒོད་ཡན་དེ། །སྣ་ཚོགས་ཁྱབ་བརྡལ་ཆེན་པོའི་ཁང་བཟངས་སུ། །འཛིན་བྱེད་དྲན་པ་ཟད་པའི་ལྕགས་ཀྱུ་
ཡིས། །གསལ་བྱེད་སྟེང་འོག་མེད་པའི་སྙིང་ནས་ནི། །མ་ཡེངས་བསམ་པ་ཟད་པའི་ཚུལ་གྱིས་གཟུང་བར་
བྱའོ། །ཞེས་འབྱུང་བ་ཨ་ལྔའི་དོན་སྐྱེ་མེད་དུ་ཉམས་སུ་ལེན་པ་སྟེ། གོང་མ་ལུང་དང་ཐིག་ལེ་འབྱོངས་ནས་
འབྱུང་བ་ལྔ་ཟད་པར་བྱེད་པ་ཡིན་པས། དང་པོ་ནི་ལུས་གནད་སྔར་ལྟར་བྱ། དམིགས་པ་ནི་རང་གི་སྙིང་ཨ་
སྔོན་པོ་ཚོན་གང་བ་གཅིག་ཏུ་བསམས་ཏེ། རླུང་དང་སེམས་ཀྱི་འདུ་བྱེད་ཐམས་ཅད་ཨ་དེ་ལ་བསྟིམས་ལ།
དེ་བཞིན་གཤེགས་པ་ཐམས་ཅད་ཀྱི་དགོངས་པའི་དོན་ཆོས་ཐམས་ཅད་སྤྲོས་པ་དང་བྲལ་བ་ལ་མཉམ་པར་
བཞག་ཅིང་། རིག་པའི་ངོ་བོ་ཨའི་རང་བཞིན་དུ་ཉམས་སུ་བླང་། དེས་རྣམ་པར་མི་རྟོག་པ་དང་ཐམས་ཅད་
ནམ་མཁའ་ལྟར་རོ། །འདིའི་དུས་ན་ཡིད་ཀྱི་སེང་གེ་ནི་རྣམ་རྟོག་གི་ཡིད་ཡིན་ལ་ཡིད་ཀྱི་བུ་ནི་ཡུལ་ཨ་ལ་
བསྡུ་བ་ཡིན་པས་རྩེ་གཅིག་ཏུ་མ་ཡེངས་པར་བྱའོ། །ནམ་མཁའ་དག་པར་བྱེད་པའོ། །གཉིས་པ་ནི། སྤྱི་
བོའམ་མདུན་གྱི་ནམ་མཁའ་སྣ་རྩེའི་ཐད་ཙམ་དུ་ཨཱ་ལྗང་ནག་ལ་ཤེས་པ་གཏད་ལ་རླུང་དང་རྣམ་རྟོག་གཡོ་བ་
443

བི་མ་སྙིང་ཐིག
ཐམས་ཅད་དེ་ལ་བསྟིམས་ལ་མི་རྟོག་པ་བསྒོམ་མོ། །ནམ་མཁའི་བུ་མོ་ནི་རླུང་འདུ་བྱེད་དང་བཅས་པ་ཡིན་
ལ། ནམ་མཁའི་བུ་ནི་ཐབས་ཀྱི་ཆ་ཡུལ་དུ་བསྒོམ་པའི་སྨྲ་དེ་ཉིད་ཡིན་པས་བཟུང་བ་སྟེ། དེས་ནི་རླུང་གི་
ཁམས་རྣམ་པར་དག་པར་བྱེད་པའོ། །གསུམ་པ་ནི། ཡང་སྣ་རྩེའམ་སྙིང་གར་སྨཱ ་དཀར་པོ་ལ་སེམས་གཏད་
ཅིང་འདུ་ཤེས་དང་། རླུང་ཐམས་ཅད་དྲན་པ་རང་ཡུལ་དུ་བཏང་ནས་དབུགས་ཕྱི་ནང་དུ་རྒྱུ་བ་དགག་ཅིང་
བཞག་པ་ནི། རླུང་གི་ཞགས་པ་ནི་འདུ་ཤེས་ཀྱི་ཡུལ་འཛིན་པ་ལ་ཟེར་ལ། དེ་འཛིན་པའི་ཨ་སུམ་བརྩེགས་
བསྒོམས་པ་ནི། ལྕགས་ཀྱུ་ཡིན་པས་ཆུ་རྣམ་པར་དག་པར་བྱེད་པའོ། །བཞི་པ་ནི་ཡང་མགྲིན་པའི་ནམ་
མཁའ་ལ་སྒྱུ ་དམར་པོ་ལ་རིག་པ་གཏད། དེ་འཛིན་པའི་ཡུལ་ཚོར་བ་ལ་སོགས་སྡུད་བྱེད་ཀྱི་དྭངས་མ་མིག་
གི་རྣམ་ཤེས་རང་དག་ལ་སེམས་གཟུང་བ་ནི། མེའི་མི་བོ་ཆེ་ཞེས་བྱ་བ། ཚོར་བ་ཡིན་ལ་མེའི་གསལ་ཤིང་ནི་
རླུང་དེར་སྡུད་པ་ཡིན་པས་ཨ་བཞི་བརྩེགས་བསྒོམས་ནས། ཚོར་བ་རང་རྒྱུད་དུ་འཛིན་པ་མེ་དག་པར་བྱེད་
པ་ཡིན་ནོ། །ལྔ་པ་ནི་ལྟེ་བའམ་བར་སྣང་ལ་ཡི་གེ་སྒྲ་སེར་པོ་ལ་ཤེས་པ་གཏད་ལ་གཟུང་ཡུལ་མཆེད་པ་
ཐམས་ཅད་ཐིམ་ཞིང་། སྒོ་ལྔ་རང་རྒྱུད་དུ་འཛིན་པ་དག་ནས་རྣམ་པར་མི་རྟོག་པར་བཞག་ལ་བསྒོམས་པ་ནི།
སའི་གྲོང་ཁྱེར་གྱི་ནི་ལུས་སྒོ་ལྔ་དང་བཅས་པ་ཡིན་ལ་ཆུ་ནི་འདུ་ཤེས་ཀྱི་ཨ་ལྔ་བརྩེགས་བསྒོམས་པ་ཡིན་
པས་ལུས་ཀྱི་འཛིན་པ་འཇིག་པར་བྱེད་པས། གཞུང་ནས་བརྡའ་སྐད་དུ་གསུངས་པ་ཡིན་ནོ། །ས་རྣམ་པར་
དག་པར་བྱེད་པའོ། །འདིར་བསྟན་པའི་ཨ་ལྔ་ལ་བསྒོམས་པས་འབྱུང་བ་རང་དྭངས་སུ་འགྲོ་བ་ཡིན་ལ། རྩ་
གནས་འཁོར་ལོ་དང་སྒྲ་གནད་ཀྱི་རྒྱུ་མཚན་གྱིས། འཁོར་ལོ་བཞིར་བསྒོམ་ཞིང་དེར་རླུང་དང་སེམས་བསྡུས་
ཏེ་བསྒོམས་པ་དང་། དེ་ཡང་སྐྱེ་མེད་སྤྲོས་བྲལ་དུ་བཞག་པར་བྱ་བ་ཡིན་པར་མངོན་ནོ། །སྐབས་འདི་ཡི་རོ་
ཡཾ་ཁཾ་གསུམ་པོ་ནི། རླུང་མེ་ཆུའི་ས་བོན་ཡིན་པས་དེ་ལྟར་བསྒོམ་དུས་སུ་འབྱུང་བ་འཁྲུགས་ནས་མ་བདེ་ན།
གནས་གསུམ་དུ་བཞག་ཅེས་པ་ནི། ལས་ལྕི་ཞིང་བྱིང་ལ་འཐིབས་པ་བྱུང་ན་རྩེ་མོའི་འཁོར་ལོ་ཡི་ལྗང་ནག་
བསམས་སྟེ། རླུང་དང་རྣམ་རྟོག་དེར་བཅུག་ལ་ནམ་མཁར་ཕྱུར་ཕྱུར་སོང་བར་བསྒོམས་ན་དེ་མ་ཐག་ཏུ་ཤེས་
པ་ཡེར་ཞིང་འགྲོའོ། ལུས་ཆུ་ཤས་ཆེར་འཁྲུགས་ནས་གྲང་ཞིང་འདར་ན་རོ་རྣམས་འདུས་པའི་འཁོར་ལོ་རཾ་
444

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
དམར་པོ་འབར་བ་དང་བཅས་པ་བསྒོམས་ལ་རླུང་དྲག་ཏུ་བཅུག་པས། སུམ་མདོའི་ཧ་ལས་མེ་བྱུང་ནས་ལུས་
ཐམས་ཅད་ཁྱབ་པར་བསྒོམས་ན་གྲང་བ་སེལ་ལོ། །མེའི་སྐྱོན་གྱིས་ཚ་ཞིང་རྩེད་པ་དང་མཁྲིས་པ་རྒྱས་ན་
སྙིང་ཀའམ་ཕོ་བར་ཁོ་དཀར་ཞིང་བསིལ་བ་ཆུ་འཁྱགས་ལྟར་བསམས་ནས་རླུང་སིད་ཀྱི་སྒྲས་དྲངས་ལ་དབྱུང་།
དེས་ཚད་པ་ཞི་བར་འགྱུར་རོ། །འདིར་མ་གསུངས་ཀྱང་རླུང་གིས་ཤེས་པ་འཕྱོས་པ་དང་། གྱེན་དུ་འཚང་བ་
དང༌། སྙིང་རླུང་ལྟ་བུ་བྱུང་ན་ལྟེ་བར་ལོ་གསེར་གྱི་ཁ་དོག་ཅན་ཤིན་ཏུ་ལྕི་བ་བསྒོམས་ལ་འོག་སྒོ་དྲག་ཏུ་
བསྡམས་ནས་ཐུར་ལ་རླུང་སེམས་གཏད་ན་ཐེ་ཚོམ་མེད་པར་ཕན་པར་འགྱུར་རོ། །འདིར་གེགས་སེལ་གཙོ་
བོ་བརྗོད་པའོ། །ཡན་ལག་མང་པོ་དུམ་དུམ་ཁྲིགས་ལ་སོགས་རྣམས་ན་ཡོད་དོ། །སྤྲོས་པ་གཅོད་པའི་སྒྲོན་
མ་འབྱུང་བ་ལྔ་རང་དྭངས་ཀྱི་མན་ངག་དུམ་བུ་སྟེ་ལྔ་པའོ། །དེ་ནས་ཆོས་སྤྱི་དང་རང་བཞིན་རྫོགས་པ་ཆེན་
པོའི་ལྟ་སྒོམ་སྤྱོད་པའི་བྱེ་བྲག་ཤེས་པར་བྱའོ། །སྨྲས་པ་མིག་འབྱེད་ལྟར་བསྟན་པར་བྱ་སྟེ། དང་པོ་ཆོས་སྤྱི་
བསྟན་པར་བྱའོ། །དང་པོ་འཛིན་ཆགས་མེད་པ་སྤྱོད་པའི་མན་ངག་གིས་སྣང་བ་ཟིལ་གྱིས་མནན་པ་ནི།
ཆོས་སྤྱི་ནས། གང་ཟག་གང་གིས་གང་ལྟར་སྤྱོད་ན་ལུས་ངག་ཡིད་ཀྱི་མི་དགེ་བ་བཅུ་སྤངས་ཏེ་ཚུལ་ཁྲིམས་
དང་དམ་ཚིག་ལས་མི་འགལ་བར་སྤྱོད་པ་དང༌། ཐམས་ཅད་ལ་མ་ཞེན་པའི་ཚུལ་གྱིས་གང་བྱེད་པ་ཐམས་
ཅད་ཆོས་སུ་འགྲོ་བར་སྤྱོད་པ་སྟེ། དེས་གནས་སྐབས་ལྷ་མའི་གོ་འཕང་དང་མཐར་ཐུག་བྱང་ཆུབ་ཐོབ་པར་
བྱེད་པའོ། །གཉིས་པ། དམིགས་གཏད་མེད་པ་བསྒོམ་པའི་མན་ངག་གིས་དྲན་བྱེད་ཡིད་ཟིལ་གྱིས་མནན་པ་
ནི༑ འདིར་ཆོས་སྤྱི་དང་མཐུན་པའི་བསྒོམ་པ་ནི་གང་ཟག་ཉམས་སུ་ལེན་པར་འདོད་པ་དེས། གནས་དབེན་
པར་འཇིག་རྟེན་གྱི་བྱ་བ་ཐམས་ཅད་སྤངས་ལ་བླ་མའི་གདམས་ངག་ཉམས་སུ་ལེན་པ་སྟེ། དེ་ཡང་སྔར་
བསྟན་པ་རྣམས་ཀྱང་ཡིན་མོད་ཀྱི་འདིར་ཡིད་ངོས་བཟུང་ལ་བསྒོམ་པར་བྱ་སྟེ། དང་པོ་ལུས་གནད་སྔར་ལྟར་
བྱས་ལ། ཡིད་ཀྱིས་རྣམ་རྟོག་འགྱུ་བ་འདི་ངོས་བཟུང་སྟེ། ལྟ་སྟངས་སྣ་རྩེར་གཏད་ལ། དང་པོར་རྣམ་རྟོག་མི་
འབྲལ་བར་བྱ། གནས་སུ་ཉན་ན་ཧཱུྃ་གཅིག་ལུས་ཀྱི་ནང་དུ་བསྒོམས་ལ་ལུས་ཀྱི་སྤྱི་བོ་ནས་རྐང་མཐིལ་
རྣམས་དང་གནས་ཐམས་ཅད་དུ་བཏོན་ལ་ལུས་སང་སེང་ཁྲལ་ཁྲོལ་ལ་སེམས་བཟུང་། དེ་ན་ཕྱི་རོལ་གྱི་ས་
རྡོ་རི་བྲག་ཐོགས་ཤིང་རྡུགས་པའི་དངོས་པོ་ཐམས་ཅད་སང་སེང་ཁྲལ་ཁྲོལ་དུ་ཕུག་ལ་བཏང༌། དེ་ནས་སྣང་
བ་ཐམས་ཅད་ཧཱུྃ་གི་རྣམ་པ་དཔག་ཏུ་མེད་པར་སོང་ནས་ལུས་ཀྱི་ནང་དང་ཕྱི་རོལ་ཀུན་མེར་མེར་སྨིག་རྒྱུ་ལྟ་
བུ་ལ་སེམས་བཟུང་ངོ༌། །དེ་ནས་གཉེན་བཙལ་ཞིང་ལམ་གཞུག་པ་བཞིན་དུ། མདུན་དུ་ཤིང་བུ་རྡེའུ་ལ་ཧཱུྃ་ལ་
445

བི་མ་སྙིང་ཐིག
གཏད་ཅིང་ཡང་ཚུར་བསྡུའོ། །དེ་ལ་བརྟེན་ནས་རི་མོ་ཀྱོག་པོ་ལྟ་བུ་དང༌། ཆུའི་རྒྱུད་དང་ལུང་པའི་སྲོལ་
ཐམས་ཅད་དུ་སྦྱངས་པས་རྣམ་རྟོག་ཁ་ལ་ཉན་ཙ་ན་རྟོག་པ་དེའི་སྐྱེ་ ས་གནས་ས་འགྲོ་ས་བལྟས་ལ་མ་རྙེད་
པ་དང་། རྟོག་པ་རང་གསལ་འགག་མེད་དུ་མཉམ་པར་བཞག་ལ་བསྒོམ། རྗེས་ཤེས་ཀྱི་ཡིད་ཐམས་ཅད་སྒྱུ་
མའམ་སྨིག་རྒྱུ་ལྟ་བུར་བལྟ། ཡུལ་སྣང་རྨི་ལམ་བཞིན་དུ་ཤེས་པ་ཁོ་རང་ཡིན་པར་ངོས་བཟུང་ནས་བསྒོམས་
པས་བསམ་གཏན་ཞི་གནས་དང་འབྲེལ་བ་དང༌། ལྷག་མཐོང་གི་རྒྱུ་ཐོབ་པར་འགྱུར་བ་ཡིན་ནོ། །དེ་ལྟར་
གོམས་ནས། གསུམ་པ་གཟའ་གཏད་མེད་པ་ལྟ་བའི་མན་ངག་གིས་ཉོན་མོངས་པ་ཟིལ་གྱིས་མནན་པ་ནི།
ངོ་སྤྲད་པ་སྟེ། སྤྱིར་ཡུལ་སྣང་ཐམས་ཅད་སེམས་ཀྱི་ཆོ་འཕྲུལ་ཡིན་ཏེ་རྣམ་རྟོག་འགྱུ་བྱེད་ངོ་མ་ཤེས་པས་
གཟུང་ཡུལ་གཟུགས་སྒྲ་དྲི་རོ་རེག་བྱ་ཆོས་རྣམས་ཕྱི་རོལ་དུ་སྣང་ཡང་དེ་ནི་བདེན་པ་ཡང་མེད། བྱེད་མཁན་
བདག་དང་ཕྱུ་དང་དབང་ཕྱུག་ལ་སོགས་པ་ཡང་མེད་ཀྱང་སྔར་ཡོད་ཡོད་པོར་བཟུང་བ་འཁྲུལ་པ་ཡིན་པས།
ད་ནི་ཕྱི་གཟུང་ཡུལ་རང་སེམས་ཀྱི་ཆོ་འཕྲུལ་དུ་ཐག་ཆོད། ནང་དེར་འཛིན་གྱི་རྟོག་པ་ཆོས་སྤྱི་དང་རང་གི་
མཚན་ཉིད་འཛིན་པའི་རིག་པ། ཚོགས་དྲུག་གི་ཤེས་པ་རིག་རིག་གྲུ་རྒྱུ་བ་འདི་སྐད་ཅིག་གཅིག་ལ་སྐྱེ་འགག་
ཅིང་རང་ངོས་སྟོང་སྟེ། སྤྱི་བོ་ནས་རྐང་པའི་བར། བཙལ་ཀྱང་མ་དམིགས། འདས་པ་ནི་འགགས། མ་འོངས་
པ་མ་སྐྱེས། ད་ལྟའི་ཤེས་པ་ཏོལ་གྱིས་སྐྱེས་པ་ནི་སྣང་སྟོང་དབྱེར་མེད་དུ་ངོས་བཟུང་། དེ་ལ་མཐར་འཛིན་
མེད་ན་ལྟ་བ་དེ་ཉིད་སངས་རྒྱས་ཀྱི་དགོས་པ་ཡིན། རྫོགས་ཆེན་སེམས་སྡེ་དང་ཀློང་སྡེ་མན་ངག་ཐམས་ཅད་
ནས་ཀྱང་དེ་ལས་བསྟན་པ་གཞན་མེད་པས་རང་སེམས་སངས་རྒྱས་སུ་རྟོགས་པར་བྱའོ། །སྣང་སྟོང་དབྱེར་
མེད་དུ་དེ་ཉིད་གནས་ལུགས་ཀྱི་གཤིས་ཡིན་ཏེ། འདི་ཉིད་ནས། འདི་ལ་ཚིག་གིས་གཟུང་དུ་མེད། །ཚིག་
གིས་ཕྱོགས་ཙམ་མཚོན་མི་ནུས། །དེ་ཕྱིར་ཤེས་མིན་ཀློང་གཅིག་པ། །ཐ་དད་རྣམས་སུ་ཕྱེ་བ་མེད། །འདི་
ཞེས་ཉམས་སུ་མྱོང་དང་བྲལ། །ལྐུགས་པ་ཡི་ནི་རྨི་ལམ་དང༌། །སྤྲིན་མེད་མཁའ་ལ་ཉི་ཤར་དང་། །མཁའ་
ལ་འཇའ་ཚོན་རང་ཡལ་བཞིན། །གཞི་མཚོན་དངོས་གཞི་རྣམས་དང་བྲལ། །འདི་ཞེས་མཚོན་པ་ཀུན་ལས་
འདས། །ཞེས་བྱ་བ་གསུངས་ཤིང་དེ་ཉིད་ལ་བལྟས་ཤིང་རྟོགས་པར་བྱས་པས་འབྲས་བུ་བདེན་གཉིས་
དབྱེར་མེད་ཐོབ་པའོ། །བཞི་པ་སྤངས་ཐོབ་མེད་པ་འབྲས་བུའི་མན་ངག་གིས་རང་རིག་ཕྱིར་མི་ལྡོག་པར་བྱ་
བ་ནི། དེ་ལྟར་ཉམས་སུ་བླངས་ཤིང་རྟོགས་པས་གང་ཐོབ་ན་ཆོས་ཐམས་ཅད་སྟོང་ཞིང་བདག་མེད་པའི་དོན་
ཐོབ་པ། གང་ལྟར་ཐོབ་ན་ཡིད་དྲན་པ་སྤྲོས་བྲལ་དུ་ཐོབ་ཅིང་། གང་གིས་ཐོབ་ན་སྒོམ་པ་པོ་དེས་ཐོབ་བོ། །
446

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
ཐོབ་པའི་དགོས་པ་ནི་སྲིད་ཞི་མཉམ་པ་ཉིད་སྐུ་གསུམ་གྱི་འབྲས་བུ་ཐོབ་པས་དོན་གཉིས་ཕུན་སུམ་ཚོགས་
པ་སྟེ། དེ་རྣམས་ནི་ཆོས་སྤྱི་དང་མཐུན་པའོ། །བྱེ་བྲག་ཏུ་འདི་ཉིད་ཀྱི་སྤྱོད་པ་དང༌། བསྒོམ་པ་དང་། ལྟ་བ་
དང་། འབྲས་བུ་ནི་ད་གཟོད་རིམ་གྱིས་རྟོགས་པར་འགྱུར་མོད་ཀྱང་། དེ་ལྟར་གོང་དུ་བསྟན་པ་རྣམས་དང་།
ཁྱད་པར་ཡོད་པར་རྟོགས་པར་བྱ་སྟེ། ཐོག་མར་སྤྱོད་པ་ནི། འདི་ཉིད་ནས། སྣང་དང་མི་སྣང་འདི་ཀུན་
Iའཁྲུལ་པས་ན། །མ་བརྟགས་ཉམ་དགར་བརྟགས་ཤིང་དཔྱད་མི་བཟོད། །ཤིན་ཏུ་བརྟགས་ན་གང་ཡང་རྙེད་
པ་མེད། །དེ་ཡི་ཕྱིར་ན་འདི་ལྟར་གོམས་པར་བྱ། །གཟའ་གཏད་མེད་པའི་ཤེས་པ་དྲན་མེད་དེ། །དམིགས་
གཏད་མེད་པའི་མིག་ཏུ་བཅུག་ནས་ནི། གཟའ་གཏད་མེད་པའི་གཞི་ལ་རང་རིག་བསྐྱལ། །སྤངས་ཐོབ་མེད་
པའི་ས་ལ་བཞག་པར་བྱའོ། །ཞེས་འབྱུང་བས་ཕྱི་ནང་གསང་བ་བཞིར་གཞུང་དུ་གསུངས་ཀྱང་། ད་ལྟ་ནི་
སྤྱོད་པ་ཐམས་ཅད་ལུས་ཡིན་པས་ལུས་སྦྱོང་བ་དང༌། སྣང་བ་རང་སར་བཞག་པ་དང༌། བསྒྱུར་བ་གཉིས་
ཡོད་དེ། གཟོད་མངོན་དུ་འགྱུར་རོ། །འདི་བསྒོམ་པ་ཡང་། དངོས་མེད་སྤྲོས་དང་བྲལ་བའི་རིག་པ་ནི། །དྲན་
པའི་ཐག་པ་བཅད་དེ་བཏང་བའི་ཕྱིར། །བསམ་མེད་ལྷུག་པར་གཞུག་པ་འདི་ཉིད་ནི། །དྲན་པ་རྣམས་ནི་
ཟད་པའི་སར་བསྐྱལ་ལོ། །ཞེས་འབྱུང་བས་སེམས་བྱུང་བ། སེམས་སྦྱང་བ་དང་རིག་པ་གཏད་པ་བྱ་བ་
གཉིས་ལས། །འགྲོ་ས་མེད་ཀྱང་། ལུས་དང་མིག་དང་དབྱིངས་རིག་ལ་བརྟེན་པའི་གནད་ད་གཟོད་སྟོན་ཅིང་
མངོན་དུ་འགྱུར་རོ། །འདི་ཉིད་ཀྱི་ལྟ་བ་ནི། ཕྱོགས་རིས་མེད་པའི་རིག་པ་ཟང་ཐལ་ནི། །གང་གིས་མ་བསྒྲིབ་
རང་ལས་ཐོགས་པ་མེད། །ཁྱབ་བརྡལ་ཆེན་པོའི་ཕོ་བྲང་རིན་ཆེན་དུ། །འབྱུང་ལྔ་ཟད་པའི་རིག་པ་ལྷིངས་པ་
ལྟོས། །ཞེས་བྱུང་བས་ཁྲེགས་ཆོད་སྤྲོས་བྲལ་གྱི་ལྟ་བ་དང༌། ཐོད་རྒལ་མངོན་སུམ་གྱི་ལྟ་བ་གཉིས་ལས།
འདིར་རྣལ་འབྱོར་པ་དབྱིངས་རིག་ལ་ལྟ་བ་སྟེ། དེ་ལ་ཐོད་རྒལ་གྱི་སྣང་བ་མིག་གིས་ལྟ་བ་ཡིན་པས་མིག་
གསལ་བའི་ཐབས་བསྟེན་པར་བྱ་སྟེ། ལྟ་བ་དངོས་ད་གཟོད་མཐོང་བར་འགྱུར་རོ། །ཞེས་བརྡའ་སྤྲད་པའོ། །
འདི་ཉིད་ཀྱི་འབྲས་བུ་ནི། སྟོང་པ་རང་ལུས་མཚོན་པའི་ཕྱག་རྒྱ་ཆེ། །འབྲས་བུ་ཡེ་ཐོག་ཁྱབ་པར་གཏན་ལ་
ཕབ། །ཤེས་རབ་འཛིན་མེད་རང་གསལ་ཆེན་པོར་སྤྱོད། །འདི་ནི་རྒྱལ་བ་ཀུན་གྱི་གསང་དོན་ཆེ། །ཞེས་པས་
འབྲས་བུ་ཚད་ཅན་སྐུ་གསུམ་ཐོབ་པར་འདོད་པ་དང་། ཚད་མེད་སྐུ་གསུམ་ལམ་དུ་བྱས་ནས། །ལུས་མེད་
ལུས་ཏེ་ལུས་ཀྱི་མཆོག །ལུས་ཀྱི་མཐའ་ནི་རྟོགས་པའོ། །ཞེས་ཆོས་ཐམས་ཅད་ཟད་པ་ཉིད་མཐར་ཐུག་ཏུ་
འདོད་པ་གཉིས་ཡོད་ཀྱང་མངོན་དུ་འགྱུར་རོ། །འདི་རྣམས་ནི་རང་དང་སྤྱིའི་ཁྱད་ཤེས་པར་བྱ་བའི་ཕྱིར་
447

བི་མ་སྙིང་ཐིག་
གཞུང་ནས་ཕྱི་ནང་གསང་བ་དེ་ཁོ་ན་ཉིད་བཞི་བཞིར་གསུངས་པ་དེ་འདིར་གོ་བ་ཙམ་དུ་ཕྱེ་བ་ཡིན་ཏེ། འདི་
རྣམས་རིམ་གྱིས་གོ་བར་འགྱུར་རོ། །རང་དང་སྤྱིའི་ལྟ་སྒོམ་སྤྱོད་པ་རྣམ་པར་དབྱེ་བའི་དུམ་བུ་སྟེ་དྲུག་པའོ། །
དེ་ནས་དབང་དང་ཁྲིད་བསྲེས་ནས་བྱེད་ན། གནས་སྐབས་འདིར་སྤྲོས་མེད་ཀྱི་དབང་སྤྱིན་པར་བྱའོ། །དེ་
ནས་རིག་པ་སྔོན་དུ་འགྲོ་བ་འཁོར་འདས་རུ་ཤན་འབྱེད་པ་ལ་བསླབ་པར་བྱའོ། །འདི་ཡང་སྔར་བསྟན་པ་
རྣམས་དང་མི་འདྲ་བས་སྐལ་བ་དང་ལྡན་པ་གསུམ་ཙམ་ལ་བྱ་སྟེ། དབང་དང་བཅས་པར་བྱེད་ན་ནི། ཤིན་ཏུ་
སྤྲོས་མེད་ཀྱི་དབང་གི་སྔོན་འགྲོ་ཡིན་པས་སྔོན་དུ་ཞག་གསུམ་ཙམ་བྱ་བར་བཤད་དོ། །ཉམས་སུ་ལེན་པ་
དངོས་གཞིའི་དུས་སུ་རྟགས་མ་རྫོགས་ཀྱི་བར་དུ་བྱའོ། །གང་ལྟར་ཡང་མངོན་དུ་སྤྱོད་པ་ལ་བར་ཆོད་
བགེགས་མི་འཇུག་པ་དང༌། རྣམ་ཤེས་ཚོགས་བརྒྱད་ཡུལ་ལ་མི་འཕྲོ་བར་བྱ་བའི་དོན་ཡི་གེ་བརྒྱད་ཀྱིས་
རྒྱས་གདབ་པར་བྱ་སྟེ། སློབ་མ་བླ་མའི་མདུན་དུ་ལངས་ལ་ཐལ་མོ་སྙིང་གར་སྦྱར་ཏེ། བླ་མས་ཁ་ཤར་དུ་
བལྟས་ལ་བསྡིགས་མཛུབ་དང་བཅས་པའི་ལྟ་སྟངས་ཀྱིས་བགེགས་སྐྲོད་ལ་མཁའ་འགྲོ་ལ་གཏོར་མ་བྱིན་
ནས། སློབ་མའི་སྤྱི་གཙུག་ཏུ་ཧཱུྃ་སྔོན་པོ་གཅིག་བསྒོམས་ནས། དྲྭ་བ་ཅན་གྱི་རྩ་ལས་བྱུང་སྟེ་ལུས་ཐམས་ཅད་
ཧཱུྃ་དུ་གྱུར་པར་བསྒོམ་མོ། །རྐང་མཐིལ་ཡཾ་ལྗང་གུ། ལྟེ་བར་རཾ་དམར་ལྗང་། མགྲིན་པར་ཁཾ་དུད་ཁ། དཔྲལ་
བར་ཨེ་མཐིང་ཁ། ལྐོག་མར་སུ་སེར་པོ། པུས་མོ་གཡས་ལ་ཧཾ་དཀར་བསྒོམ་མོ། །ཡང་རྐང་མཐིལ་དུ་ཕཊ༔
སྔོ་ནག་བསམས་ལ། ངག་ཏུ་ཡང་དབུགས་རེ་ལ་ཉེར་གཅིག་རེ་བཟླས་ཏེ་བསྲུང་བར་བྱའོ། །དེ་ནས་ལུས་ངག་
ཡིད་ཀྱི་རུ་ཤན་འབྱེད་པར་བསྟན་པ་ནི། ཉམས་སུ་ལེན་པ་རྣམས་ལུས་ངག་གི་འཇིག་རྟེན་གྱི་བྱ་བ་ཐམས་
ཅད་བོར་ལ་དང་པོར་ཞག་ཁ་ཡར་དུ། ཤིན་ཏུ་དབེན་པ་མི་སྐད་ཁྱི་སྐད་ལ་སོགས་པ་མེད་པ། སྐྱེ་བོ་ཐེག་པ་
དམན་པའི་སྐད་ཙམ་ཡང་མི་ཐོས་པ་ཤིན་ཏུ་དལ་བར་བསྡད་ལ། དེ་ནས་མཁའ་འགྲོ་རྣམས་བཟའ་བ་དང་
མེ་ཏོག་སྣ་ཚོགས་ཀྱི་གཏོར་མ་བྱིན་ལ་བར་ཆོད་མེད་པའི་གསོལ་བ་བཏབ་ལ་ལུས་ཀྱི་སྤྱོད་པ་རྩོལ་བ་བྱ་སྟེ།
ལུས་ཀྱི་བྱ་བ་རྒྱུག་པ་དང་གར་དང་འགུལ་བ་དང་། སྤྲུག་པ་དང་། ཉལ་བ་དང་ལངས་པ་དང་། འདུག་པ་ལ་
སོགས་པ་རྣམ་པ་སྣ་ཚོགས་པ་དང་། ངག་དང་ཡིད་ཀྱང་བསྲེས་ལ་ཅི་དྲན་པ་འཇིག་རྟེན་ན་ཡོད་པ་རྣམས་བྱ་
བ་ནི། ཉིན་མཚན་དུ་གཉིད་སྤངས་ལ་བྱ་བར་གསུངས་སོ། །དེ་རྣམས་ནི་འཁོར་བའི་ལུས་ཀྱི་རྣམ་པ་སྟེ། དེ་
རྣམས་ལ་ཐང་ཆད་ཅིང་སྒྱིད་ལུག་པ་དང་། འཇིག་རྟེན་གྱི་ལུས་དང་སྤྱོད་པས་ཅི་ཞིག་བྱ་སྙམ་པ་དང༌། ཡང་
མྱ་ངན་ལས་འདས་པའི་ལུས་གཡོ་བ་མེད་པ་རྣལ་དུ་དབབ་པའོ། །དེ་དག་ཅི་ཙམ་བྱ་བ་ནི་གང་ཟག་ལ་རག་
448

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
སྟེ༑ སོ་སོའི་ཚད་ལ་མ་ཕེབས་ཀྱི་བར་དུ་བྱའོ། །ཚད་ནི་ལུས་ཀྱི་སྤྱོད་པའི་འོག་ཏུ་གསོད་པའི་གཤེད་མ་བྱུང་
ཡང་ལུས་ཆགས་པ་མེད་ཅིང་སེམས་ལ་སྐྲག་པ་མེད་པ་བྱུང་ན་ཡིན་ནོ། །དེ་ཡང་རབ་ཀྱི་ཡང་རབ་ལ་ཞག་
གསུམ་དང་དྲུག་དང་དགུའོ། །འབྲིང་དེ་ལ་ལན་གཉིས་པ་བསྐྱར་བའོ། །ཐ་མ་ནི་དེ་ལན་གསུམ་པའི་རྗེས་སུ་
འབྱུང་བས་རྣལ་དུ་དབབ་པ་ཡང་དེས་འགྲེ་བར་ཤེས་པར་བྱའོ། །དེ་ལ་དགོས་པ་ནི། ལུས་ཀྱི་ཞེན་པ་ལོག་
པ་དང༌། སྒྲིབ་པ་དག་པ་དང་། བར་ཆོད་ཞི་ནས་ལས་གྲུབ་པ་དང༌། མཆོག་གི་ལུས་རུ་ཤན་ཕྱེད་ནས། མྱ་
ངན་འདའ་བ་ལ་ཉེ་བ་ན། ཁམས་གསུམ་དུ་མི་འཇུག་པ་དང་། ལུས་སྤྲུལ་སྐུར་གྲོལ་བའི་དགོས་པ་ཡོད་དོ། །
དེ་ནས་གཉིས་པ་ངག་རུ་ཤན་འབྱེད་པ་ནི། ཡང་ཞག་འགའ་ཡར་དུ་ངག་ཏུ་སྒྲ་སྣ་ཚོགས་དང་། སྔགས་སྣ་
ཚོགས་དང་། འཁྲུལ་བའི་གཏམ་སྣ་ཚོགས་དང་། ངོ་ཚ་བའི་གཏམ་དང་། ཟུངས་ཤིག་དང་། སོད་ཅིག་དང་།
རྒྱོབ་ཅིག་ལ་སོགས་པ་དང་། དུད་འགྲོ་དུ་མའི་སྒྲ་དང༌། མདོར་ན་ངག་གི་རྣམ་པ་འཁོར་བ་ན་གནས་པ་
ཐམས་ཅད་དེ། དེ་ཡང་གཉིད་སྤངས་ནས་བྱས་པས། ཡང་ངག་བྲག་ཆ་ལྟར་གོ་ནས་ཚིག་ཐམས་ཅད་བདེན་
མེད་དུ་འགྲོ་བ་དང་། གཞན་གྱིས་གང་ཟེར་ཡང་དགའ་མི་དགའ་གཏན་མ་བྱུང་ན་རུ་ཤན་ཕྱེད་པ་ཡིན་པས།
ཡང་ངག་མི་སྨྲ་བར་ལྐུགས་པ་ལྟར་གནས་པར་བྱའོ། །ཡུན་ཅི་ཙམ་བསླབ་པ་ནི་སྔ་མ་དང་མཚུངས་སོ། །དེ་
ལ་དགོས་པ་ནི། ངག་གི་ཞེན་པ་ལོག སྒྲིབ་པ་དག ལས་གྲུབ། མྱང་འདས་དང་ཉེ། ངག་འཁྲུལ་བ་ལ་མི་
འཇུག་ངག་ལོངས་སྐུར་གྲོལ་བའོ། །དེ་ནས་ཡང་ཡིད་རུ་ཤན་འབྱེད་པ་ནི་སེམས་ཀྱི་རྣམ་རྟོག་ཅི་འགྱུ་ཚད་བྱ་
སྟེ་ ཚོང་ གི་རྣམ་ པའམ། གཉེན་བཤེས་ ཀྱི་ རྣམ་ པའམ། དད་ པའམ། དགྲའི་ རྣམ་ པའམ། འཁྲུལ་ པའི་
བསམ་བསམ་པའམ། འདོད་ཆགས་ལ་སོགས་པའི་ཉོན་མོངས་པའམ། ལྷ་བསྒོམ་པའམ། དཀྱིལ་འཁོར་བསྐྱེད་པ་
དང༌། ཆོས་སྣ་ཚོགས་ཀྱི་བསམ་པའམ། འཇིགས་ཤིང་ཡ་ང་བའམ། དྲོད་ཅིང་དགའ་བ་ལ་སོགས་པའི་
བསམ་པ་སྤྲོ་བ་ནི་ཉིན་མཚན་བྱ་བའོ། །དེས་རྣམ་རྟོག་ལ་སྐྱུགས་ལོག་ནས་དོན་མེད་པའི་རྟོག་པས་ཅི་ཞིག་
བྱ་སྙམ་པ་དང༌། ཡིད་འགྱུ་བ་བཅད་ལ་མི་རྟོག་པ་ཉིད་དུ་གནས་པར་བྱའོ། །དེས་འཁོར་བའི་ཡིད་རྣམ་པ་
ཐམས་ཅད་དུ་སྐྱུགས་ལོག་ནས་མི་རྟོག་པ་ལ་དབང་ཐོབ་ན་ཕྱེད་པའི་ཚད་དོ། །ཡུན་ནི་སྔར་དང་མཚུངས་སོ། །
དགོས་པ་ནི་ཡིད་ཞེན་པ་ལོག སྡིག་པ་དག ཡིད་ཀྱི་ལས་གྲུབ། མྱང་འདས་དང་ཉེ། འཁྲུལ་པ་མི་སྐྱེ། ཡིད་
ཆོས་སྐུར་དག་པའི་དགོས་པ་ཡོད་དོ། །དེ་ལྟར་ལུས་ངག་ཡིད་ཀྱི་སྤྱོད་པས་འཁོར་བའི་ལུས་ངག་ཡིད་གསུམ་
དང་བྲལ་ན། མྱ་ངན་ལས་འདས་པའི་ལུས་མི་འགུལ་བ་དང་། ངག་བརྗོད་དུ་མེད་པ་དང་། ཡིད་རྟོག་མེད་
44

བི་མ་སྙིང་ཐིག
དང་ཕྲད་ནས། ཐུན་པར་ཉམས་ལེན་གྱི་མཚམས་སུ་ཇི་ལྟར་བྱ་བ་ནི། ཤིན་ཏུ་སྤྲོས་མེད་ལས། སྤྱོད་པ་ཉིད་
ནི་ཚར་དུས་སུ། །བག་ཆགས་ཕལ་པ་བཞག་པའི་ཕྱིར། །ཕྱག་དང་བསྐོར་བ་ཕྱག་རྒྱ་དང་། །ཆོས་སུ་འགྲོ་
བའི་ལུས་སྤྱོད་བྱ། །ངག་གི་མཚམས་སུའང་སྔགས་རྣམས་དང༌། །ཡི་གེའི་ཚོགས་དང་མཆོད་བསྟོད་བྱ། །དེ་
བཞིན་སེམས་ལ་བསྒོམ་སྣ་ཚོགས། །བག་ཆགས་ཕལ་པ་སྦྱོང་བའོ། །ཞེས་འབྱུང་བས། འཁོར་བ་དང་བྲལ།
མྱང་འདས་མཐོང་། གཉིས་ཀ་རོ་མཉམ་དུ་སྦྱར་བར་བྱ་བ་ཡིན་ནོ། །ལས་ཅན་འགའ་ཞིག་དེ་ཉིད་དུ་ཟད་
པའི་སྣང་བ་དང་ཕྲད་ནས་གྲོལ་བ་ཡང་ཡོད་དོ། །དེས་ན་སྔོན་འགྲོ་འདི་ནི་ཤིན་ཏུ་ཟབ་པོ། །འདི་ནི་རིག་པ་
མངོན་སུམ་ཉམས་སུ་ལེན་པའི་དུས་ན་ཡང་འཁོར་བའི་ལུས་ངག་ཡིད་གསུམ་གྱི་ཞེན་པ་དང་རྟོག་པ་བྱུང་ན་
བྱ་བར་གསུངས་སོ། །ད་ལྟ་ཉམས་ལེན་དངོས་གཞི་ལ་འཇུག་མི་ནུས་པའི་དད་པ་ཅན་རྣམས་ལ་ནི། རྣལ་དུ་
འབེབས་པ་ཙམ་བསྟན། རུ་ཤན་འབྱེད་པའི་དོན་གོ་བ་ཙམ་བྱ་ཞིང་བསྟན་པར་བྱའོ། །གང་ཟག་འཁོར་བའི་
ལུས་ངག་ལས་ལོག་པའི་སྐྱེས་བུ་དམ་པ་རྣམས་ནི་སྤྱོད་པ་མ་བྱས་ཀྱང་ཆོག་པ་ཉིད་དོ། །རུ་ཤན་འབྱེད་པ་
བསྟན་པའི་དུམ་བུ་སྟེ་བདུན་པའོ། །དེ་ནས་ཤིན་ཏུ་སྤྲོས་མེད་ཀྱི་དབང་སྦྱིན་པར་བྱ་བར་བཤད་དོ། །དེ་ནས་
རྣལ་དུ་འབེབས་པ་ཡི། །ཆོ་ག་མཁས་པས་ཞག་གསུམ་བྱ། །གལ་ཏེ་སྔོན་དུ་མ་སྦྱངས་ན། །དེ་ནས་སེམས་
ཀྱི་སྣ་ཁྲིད་པའི། །སྔོན་འགྲོ་རྣམས་ལ་སྦྱང་བར་བྱའོ། །ཞེས་གསུངས་པས་སྔར་མ་བསྟན་ན་སྐབས་འདིར་
ཐམས་ཅད་སེམས་ཉིད་ཡིན་པ་དང་། དེ་ཡང་སྤྲོས་བྲལ་ཆེན་པོར་རྟོགས་པར་བྱ་བའི་ཕྱིར་སེམས་སྦྱང་བར་
བྱའོ། །དེ་ནས་ཤིན་ཏུ་སྤྲོས་མེད་ཀྱི་དབང་གིས་སྟོང་པ་ཉིད་ཀྱི་དཀྱིལ་འཁོར་དུ་བཅུག་ལ་དབང་སྦྱིན་ཅིང་
ལུང་བསྟན་པར་བྱའོ། །དེ་ནས་ལུས་གནད་གཟིར་བར་བྱ་སྟེ། དང་པོ་གླང་པོ་ཆེའི་འདུག་སྟངས་ལ་གཞི་
བཅའ་བ་གཅེས་ཏེ། དེ་ལ་གླང་པོ་ཆེ་ལྟ་བུ་ནི་ཁ་སྦུབ་ཏུ་ཉལ་ལ་ལག་པ་གཉིས་གྲུ་མོ་ས་ལ་བཙུགས་ཏེ།
ལྐོག་མ་ལག་མཐིལ་གྱིས་བཏེགས་ལ་པུས་མོ་བྲང་ལ་སྦྱར་ཏེ། མཇིང་པ་བཏེག་ཡིད་ཙམ་ཕྱིར་དགྱེ་བར་
བྱས་ལ། ལྟ་སྟངས་ནི་མིག་གྱེན་ལ་ཧར་པོར་མ་འགུལ་བར་ལྟའོ། །དྲང་སྲོང་གི་འདུག་སྟངས་ཀྱིས་གནད་མ་
གཟིར་ན་ལུས་མི་ཆུན་པས། དྲང་སྲོང་ལྟ་བུ་ནི་ལུས་ཙོག་པུར་འདུག་སྟེ། རྐང་པའི་ལོང་བུ་གཉིས་གཤིབས།
པུས་མོ་གསུས་པ་ལ་སྦྱར། གསུས་པ་ཡང་སྒལ་བ་ལ་ཡིད་ཙམ་སྦྱར། ལག་པ་གཉིས་ཀྱི་གྲུ་མོ་པུས་མོའི་སྟེང་
དུ་བཙུགས་ལ། མགོ་པུས་མོའི་སྟེང་དུ་དུན་ནེ་བྱས་ལ། ལག་པའི་མཐིལ་གཉིས་ཀྱིས་འགྲམ་པའི་ཟུར་ནས་
མི་འགྱུར་བར་བཏེག་པ་ནི། ལྟ་སྟངས་མིག་གཉིས་མི་འགུལ་བར་ཧར་བོར་རང་གི་སྨིན་མཚམས་སུ་ཐད་
450

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
ཀར་ལྟའོ། །སེང་གེའི་འདུག་སྟངས་ལ་རྩལ་མ་སྦྱངས་ན་རིག་པ་མི་ཆུན་པས་སེང་གེ་ལྟ་བུ་ནི། ཙོག་པུའི་
པུས་མོ་གཉིས་ས་ལ་བཙུགས་ལ་ཡིད་ཙམ་ཕྱིར་བསྒྲད། ལག་པ་གཉིས་པུས་མོའི་ཕྱི་ལོགས་སུ་ས་ལ་
བཙུགས་ཏེ། ཡིད་ཙམ་ཕྱིར་བསྒྲད་ལ་ལུས་ཀྱི་ལྗིད་ཅུང་ཟད་བོར། འཕོངས་ཡིད་ཙམ་ཕྱིར་ཕྱུང་ལ་སྒལ་
ཚིགས་དྲངས་པོར་བསྲངས་ལ་མཇིང་བ་རྒྱབ་ཏུ་དགྱེ་བར་བྱས་ཏེ། ལྟ་སྟངས་མིག་ཡིད་ཙམ་མདུན་དུ་བལྟས་
ལ་སོར་བཞི་པར་གཏད་དོ། །དེ་དག་དུས་སུ་ལུས་མ་འགུལ་བ་དང་། དབུགས་ཕར་འགྲོ་ཚུར་འོང་ཤིན་ཏུ་
དལ་བར་བྱའོ། །དེ་རྣམས་ནི་ལུས་ཀྱི་འདུག་སྟངས་གསུམ་ལ་སྦྱང་བ་དང༌། མིག་ལྟ་སྟངས་གསུམ་དུ་གཏད་
པ་དང་། མི་འགུལ་བ་གསུམ་གྱིས་གཟེར་གདབ་པ་ཞེས་བྱའོ། །དེ་ལ་སྐྱོན་དེ་རྣམས་མ་ཡིན་པ་བྱ་རྒོད་ཀྱི་
སྤུངས་སྟངས་དང་། རྡོ་རྗེ་སྐྱིལ་ཀྲུང་དང་། གཞན་ཡང་གང་བདེ་བར་བྱའོ། །ལྟ་སྟངས་ཀྱང་། སེང་གེ་གླང་ཆེན་
རི་བོང་དང༌། །མདའ་སྲོང་ལྟ་བུའི་ལྟ་སྟངས་བཞི། །ཞེས་དུང་ཡིག་ཅན་དུ་གསུངས་སོ། །མདོར་བསྡུས་ན་
རྣམ་པར་མི་རྟོག་པར་ལྟ་སྟངས་བྱ་བ་གལ་ཆེའོ། །དེ་ལྟར་ཉི་མ་མང་དུ་སྦྱངས་ན། ངོ་སྤྲོད་མི་དགོས་པར་
མངོན་སུམ་དུ་རྟོགས་པའང་སྲིད་དོ། །ལུས་གནད་དང་ལྟ་སྟངས་བསྟན་པ་སྟེ་དུམ་བུ་བརྒྱད་པའོ། །དེ་ནས་
ཚིག་གསུམ་གྱིས་སྐྱེ་བ་མེད་པའི་དོན་མཐོང་བར་བྱེད་པའི་ཐབས་ངོ་སྤྲད་པར་བྱ་སྟེ། ནམ་མཁའ་སྤྲིན་དང་
བྲལ་བའི་ཚེ་ཤིན་ཏུ་དབེན་པར་སོང་ལ་རིག་པ་མིག་ལ་གཅུན་ལ་ཉི་མའི་རྒྱུན་ཕྱོགས་སུ་གོང་གི་ལྟ་སྟངས་
ཀྱིས་བལྟས་པས་ནམ་མཁའ་ལ་རིག་པ་རང་གི་ངོ་བོ་རྡོ་རྗེ་ལུ་གུ་རྒྱུད་ཅེས་བྱ་བ། ཕྲ་བ་རྟ་རྔ་ལ་མདུད་པ་
སྒྲིགས་པ་ལྟ་བུ། བར་བར་ན་ཐིག་ལེ་ཡུངས་འབྲུ་ཙམ་ཁ་དོག་གསལ་བ། དེ་ལ་ཡུན་རིང་དུ་བལྟས་པས་ནམ་
མཁའ་གང་བ་ཙམ་གྱི་ཐིག་ལེ་རྐྱང་པ་དང་། གཉིས་སྦྲེལ་ལ་སོགས་པ་དཔག་ཏུ་མེད་པ་འཆར་རོ། །དེ་ནི་
ཆོས་སྐུ་དང་ཐིག་ལེ་ཉག་གཅིག་ཅེས་བྱ་སྟེ། སྐུ་གསུང་ཐུགས་ཐུག་སྤྲད་ཀྱི་མན་ངག་ཅེས་བྱའོ། །སངས་རྒྱས་
དང་ཞལ་མངོན་སུམ་དུ་འཇལ་བ་ཅེས་བྱའོ། །རིག་པ་དེ་ཡང་ལྟ་བ་མིག་དང་འབྲེལ་བའི་གནད་ཀྱིས་མིག་
གར་འགུལ་བའི་ཕྱོགས་སུ་འགྲོ་ཞིང་གཟུང་བར་དཀའ་བ་སྟེ། ཐིག་ལེ་ཕྲ་མོ་དེ་དག་ཀྱང་འགྲོ་འོང་དང་
བཅས་པའོ། །དེ་ཉིད་བཟུང་བའི་མན་ངག་ནི་མིག་གྱེན་ལ་ཡིད་ཙམ་བཟློག་པ་གཅེས་ཏེ། སྨིན་མཚམས་སུ་
དབྱིངས་རྣམ་པར་དག་པའི་སྒྲོན་མ་ཞེས་བྱ་བ། མཐིང་ཁ་ཁྱབ་པ་ཆེན་པོའི་འོད། དབྱིབས་ཡི་གེའི་ན་རོ་ལྟ་
བུ༑ ཁ་དོག་འཇའ་ཚོན་ལྟ་བུར་འཆར་ཏེ། དེ་ནི་མིག་དང་ཤའི་མདངས་འཕྲད་པ་ལ་བརྟེན་ནས་འཆར་བ་
སྟེ༑ རིག་པ་དེར་གཏད་ནས་ལྟ་བ་ནི་འཛིན་པར་བྱེད་པའི་ལྕགས་ཀྱུ་ཞེས་བྱ་སྟེ་མཆོག་ཏུ་གཅེས་པའོ། །དེ་
451

བི་མ་སྙིང་ཐིག
ནི་ལུས་འདི་ལྟར་གྱིས་ལ། ཡུལ་ནམ་མཁའ་ལ་རིག་པ་འདི་ལྟོས་ཞེས་བྱ་བ་ཚིག་གསུམ་གྱིས་ངོ་སྤྲད་པ་ཡིན་
ནོ༑ ༑དེ་རྣམས་དང་པོ་ངོ་སྤྲད་པས་རིག་པ་མངོན་སུམ་ཞེས་བྱ་བ། ལྷག་མཐོང་གི་རིག་པ་ཞེས་པར་བསྟན་ཏོ། །
ད་ནི་དེ་མཐོང་བས་རྒྱུ་མཚན་གོ་བར་བྱེད་པ་གལ་ཆེ་སྟེ། འདི་ཉིད་ཀྱི་རིག་པའི་རྒྱབ་བརྟེན་ནས་ཀྱང་
གསུངས་ལ། དུང་ཡིག་ཅན་དང་གཞན་ཡང་རྒྱུད་འགྲེལ་ཐམས་ཅད་ནས་མང་དུ་གསུངས་ཀྱང་འདིར་གལ་
ཆེ་བ་ཅུང་ཟད་གཅིག་བསྟན་པར་བྱ་སྟེ། དེ་ལ་དབྱིངས་རིག་འཆར་བའི་རྒྱུ་རྐྱེན། འཁྲུལ་མ་འཁྲུལ་གྱི་དོན།
དེ་ཉམས་ལེན་དུ་འགྲོ་བའི་རྒྱུ་མཚན་འབྲས་བུར་བསྟན་པའོ། །དང་པོ་ནི་རྒྱུ་རྣམ་པ་གཉིས་ཏེ། རིག་པ་དབྱེ་
བ་ལྔའི་ནང་ནས། གཞིར་གནས་ཀྱི་ངོ་བོ་རིག་པ། ངོ་བོ་ཀ་དག་གི་གནས་ལུགས་ཡེ་ཤེས་གསུམ་ལྡན། ངོ་
བོ་རང་བཞིན་ཐུགས་རྗེ་གསུམ་སྟོང་པ་དང་གསལ་བ་དང་འགག་པ་མེད་པའི་གནས་ལུགས་སུ་བཞུགས་པ་ལ།
གཞན་ནས་དེ་བཞིན་གཤེགས་པའི་སྙིང་པོ་ཞེས་བཤད་དོ། །དེ་ཉིད་ལ་གཉིས་འཛིན་གྱི་རྟོག་པ་མེད་ཀྱང་།
རང་སྟོང་རང་གསལ། རང་འགག་པ་མེད་པ་ལ། རྒྱ་མཚོ་རྦ་རླབས་ལྟར་འགྱུ་བ་འགག་པ་མེད་པར་གཡོ་བ་
ལས་ཡེ་ཤེས་ཀྱི་ཆ་གསལ་སྣང་གི་རྣམ་པར་འབྱུང་བ་ལ་སེམས་པ་ཡིད་དྲུག་ཏུ་འགྱུར་ཏེ། ངོ་བོ་མི་རྟོག་པ་
ཡིན་ཀྱང་། གཉིས་སུ་སྣང་བ་ལ་རྟོག་ཅིང་དཔྱོད་པའི་ཤེས་པ་སྐྱེས་ཏེ། དེ་ནི་ཆོས་སྤྱིའི་སྐད་ལ་མ་རིག་པའི་
རྐྱེན་གྱིས་འདུ་བྱེད། དེའི་རྐྱེན་གྱིས་རྣམ་པར་ཤེས་པ་ཞེས་བྱ། འདི་ཉིད་ལས། འཁྲུལ་པའི་ཡེ་ཤེས་སྤག་
སྤོག་དེ། །ཐོག་མ་ཀ་དག་འཁྲུལ་མེད་ལས། །ངེས་པ་མེད་པའི་ལྷུན་གྲུབ་ལ། །སྣ་ཚོགས་དུ་མར་ཤར་ཚུལ་
ལ༑ ༑འགག་པ་མེད་པའི་རོལ་པ་ནི། །ཅིར་ཡང་མཛད་ཅིང་ཅིར་ཡང་འཆར། །ངེས་མེད་སྣང་བ་དུ་མའོ། །
དེ་ཉིད་གཟུ་བོའི་བློ་ཅན་ལ། །མཐོང་བ་མ་འགགས་ནང་གསལ་ཏེ། །དེ་ལ་ངེས་པའི་ཆར་གཟུང་ངོ༌། །ཞེས་
ཚིག་བཞིས་ རྒྱུ་མཚན་བསྟན་ནས། །དེ་ལྟར་གནས་པའི་གཞི་དེ་ལ། །རྒྱུ་དང་འཁྲུལ་པའི་ས་བོན་ནི། །
གསལ་བའི་ཆ་ན་ཕྱིར་ཤོལ་བས། །ཤེས་པ་གསལ་གསལ་རིག་རིག་དེ། །མ་རིག་པ་ནི་གསུམ་དག་ལས། །
ཡིད་ཙམ་ཕྱིར་འགྱུས་སྣང་ཆ་ལ། །ཡུལ་དེ་བདག་ཏུ་བཟུང་བའི་བློས། །ཞེས་འབྱུང་སྟེ། དེ་ལ་མ་རིག་པ་
གསུམ་ནི། ལྷན་ཅིག་སྐྱེས་པའི་མ་རིག་པ་ནི་ཡོངས་གྲུབ་ཀ་ནས་དག་པ་ལ་དག་པར་མ་ཤེས་པ་ཡིན་ལ།
གཞན་དབང་འགྱུ་བྱེད་སྣང་བའི་འོད་དང་བཅས་པ་ལ་སྣང་སྟོང་གཉིས་དབྱེར་མེད་དུ་མ་ཤེས་པ་ནི་འདུ་བྱེད་
རྐྱེན་གྱི་མ་རིག་པ་ཞེས་བྱ། ཡུལ་ཡུལ་ཅན་གཉིས་ཐ་དད་དུ་ཕྱི་རོལ་དོན་དང་དེ་ལ་བརྡར་བཏགས་པའི་མིང་
དང་དོན་གྱི་བག་ཆགས་བདེན་མེད་དུ་མ་ཤེས་པས་བླང་དོར་བྱས་ཏེ། སྲེད་ལེན་སྲིད་པའི་རྒྱུར་གྱུར་པ་ནི།
452

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
ཀུན་བརྟགས་འཁྲུལ་པའི་མ་རིག་པ་ཞེས་བྱའོ། །དེ་ལྟར་རྒྱུད་དང་པོ་ཡེ་ཤེས་མ་རིག་པ་དང་འདྲེས་པ་ལས།
གཉིས་པ་ད་ལྟ་བྱེ་བྲག་ཏུ་དབྱིངས་རིག་མིག་ཏུ་གསལ་བའི་རྒྱུ་ནི། རྐྱེན་འདུས་པའི་ཚུལ་གོ་བར་བྱས་པས་
མངོན་དུ་ཤེས་པར་འགྱུར་ཏེ། སྔར་གྱི་ལུས་སྣང་གཟུགས་སྒྲ་དྲི་རོ་རེག་བྱ་ཆོས་འདུས་བྱས་དང་འདུས་མ་
བྱས་རྣམ་པ་དྲུག་ལ་དེར་འཛིན་གྱི་ཡིད་ཤེས་ཀྱི་བར་དྲུག་གིས་བར་དུ་དབང་པོ་དང་སྦྱོར་ཞིང་དེ་རྣམས་བྱེད་
པ་པོ་མེད་ལ། རང་གི་མཚན་ཉིད་འཛིན་པས་ཁམས་བཅོ་བརྒྱད་དུ་འགྱུར་ཏེ། གཞི་འཛིན་པའི་རིག་པ་ཞེས་
བྱ་བ་ཆོས་སྤྱིའི་སྐད་དུ། ཀུན་གཞི་སེམས་ཕུང་པོ་ཁམས་དང་སྐྱེ་མཆེད་ཀྱིས་བག་ཆགས་ཐམས་ཅད་བགོས་
པས་ས་བོན་ཐམས་ཅད་པ་ཞེས་བྱ་བ། དེ་རྒྱུ་རྐྱེན་དུ་གྱུར་ལ། བདག་པོའི་རྐྱེན་འཛིན་པའི་རྣམ་ཤེས་དྲུག་
གིས་བྱས་ནས། དམིགས་པའི་རྐྱེན་ཡུལ་དྲུག་གིས་བྱས་ཏེ། དེ་མ་ཐག་པའི་རྐྱེན་ཡིད་དེ་མ་ཐག་པ་གོང་མ་
གསུམ་ཚོགས་པའི་སྐད་ཅིག་དེས་བྱས་པས། རྐྱེན་བཞི་དོན་ལྟར་སྣང་བ་བར་མ་ཆད་པས་འདོད་པ་བླང་བྱ་
དང་མི་འདོད་པ་དོར་བྱ་དང་། བར་མ་བཏང་སྙོམས་དུག་གསུམ་དུ་སོང་སྟེ། དེའི་རྟོག་པ་དང་སྣང་བ་བལྟས་
པས་ཕྱི་འཇིག་རྟེན་དང་ནང་ལུས་ཀྱི་རྣམ་པ་ཁམས་གསུམ་གང་རུང་གི་སྲེད་ལེན་གྱི་དབང་གིས་སྲིད་པར་
གྲུབ་སྟེ། སྤྱི་སྐད་དུ། མིང་དང༌། གཟུགས། སྐྱེ་མཆེད་དྲུག རེག་པ། ཚོར་བ། སྲེད་པ། ལེན་པ། སྲིད་པ།
སྐྱེ་བ། ཞེས་འབྱུང་ངོ་། །འདི་ཉིད་ནས། གཞི་དང་གཞི་ཡི་སྣང་ཆ་ལས། །གཞི་དང་གཞི་ཞེས་ཁྱད་པར་ལས། །
འཁྲུལ་པའི་རྒྱུ་ལ་ཡུལ་རྐྱེན་འཕྲད། །རྐྱེན་བཞི་དམིགས་པ་མ་དག་པས། །ཉོན་མོངས་དྲུག་གིས་བདག་ཏུ་
བཅིངས། །ཡུལ་དྲུག་སོ་སོའི་རྣམ་པ་ཤར། །དེར་ལྟས་ཡུལ་ལ་བདག་བཟུང་བའོ། །དེ་ནས་རིམ་གྱིས་སྣོད་
བཅུད་ཀྱི། །སྣང་བ་དུ་མའི་གཟུགས་བསྡུས་པའོ། །འདི་ཉིད་མི་ཤེས་བྱིས་པ་རྣམས། །ཟོ་ཆུ་བཞིན་དུ་བརྒྱུད་
མར་གནས། །སོ་སོའི་ཡུལ་དང་ཚད་ལེན་པའོ། །ཞེས་གསུངས་པས། དེ་ལྟར་མ་རིག་པས་ལུས་སུ་གྲུབ་ཀྱང་
འཛིན་པའི་རྣམ་ཤེས་དེ་ནི་མཚན་ཉིད་འཛིན་པའི་རིག་པ་ཞེས་བྱ་སྟེ། ཆོས་ སྤྱི་ དང་རང་གི་མཚན་ཉིད་
འཛིན་པའི་ཕྱིར་རོ། །ཡེ་ཤེས་ཀྱི་སྣང་ཆ་ཡུལ་དུ་སྣང་བ་དེ་ནི། གཞན་དག་ཏུ་རྣམ་པ་མི་གསལ་ལ། མིག་ཏུ་
གཟུགས་ཀྱི་རྣམ་པ་སྣང་ལ་རང་བཞིན་མེད་པ་རང་དག་ཐིག་ལེའི་སྙིང་པོ་ཅན་དུ་གསལ་བ་ལ། ལྷག་མཐོང་
གི་རིག་པ་ལུ་གུ་རྒྱུད་ཅེས་བྱའོ། །དེ་ཡང་སྒྲོན་མའི་གནས་ནི་སྙིང་ཡིན་ཏེ། ལམ་ནི་རྩ་ཆེན་བཞི་ཡིན་ནོ། །སྒོ་
ནི་མཐོང་བྱེད་མིག་གི་སྒོ། །ཞེས་བྱུང་ངོ༌། །འདི་ལ་ཡང་དངོས་དང་ཆ་ཤས་གཉིས་ཡོད་དེ། དངོས་ནི་རྡོ་རྗེ་
ལུ་གུ་རྒྱུད་ཉིད་ཡིན་ལ། ད་ལྟ་ནི་དབུ་མ་སྙིང་དང་འབྲེལ་བ་ལ་སྲོག་གི་རླུང་དང་བཅས་པ་དེར་བརྟེན་ཅིང་
453

བི་མ་སྙིང་ཐིག་
མིག་དང་འབྲེལ་བའི་རྩ་ལ། ཁ་དོག་མེད་པའི་ཁ་དོག་ཅན། དབྱིབས་མེད་པའི་དབྱིབས་ཅན། མིག་རྒྱང་
ཞག་ཆུའི་སྒྲོན་མའི་ནང་དུ་འཆར་བར་སྣང་སྟེ། ཕྱིར་སྣང་ཡང་ཕྱི་རོལ་ན་ཡོད་པ་མ་ཡིན་ནོ། །འདི་ནི་དུས་
འཁོར་དུ་རེ་ཁ་ཞེས་བཤད་དོ། །བརྟན་གཡོ་ཐམས་ཅད་གསལ་བ་ནི་བརྟན་པ་རི་གླིང་ལ་སོགས་པ་ནས་
སངས་རྒྱས་ཀྱི་སྐུའི་རྣམ་པའི་བར་འདི་ཡི་ནང་དུ་སྣང་བ་དེ་མི་འགྱུར་བར་གསལ་ཞིང་། གཡོ་བ་ནི་རྟོག་པ་
ཅུང་འགྱུ་ཡང་འདིས་ཚོར་གྱི་གཡོ་བར་འགྱུར་གྱི་དབྱིབས་ཀྱི་སྟོང་གཟུགས་ཀྱིས་དེ་གཉིས་ཀའི་མཚན་ཉིད་
མི་ཤེས་ཏེ། དེའི་ཕྱིར་རྟགས་བཅུ་ནི་རྣམ་པ་ཀུན་ལྡན་ཡིན་ལ། རེ་ཁ་ནི་བཅུ་མ་ཡིན་ནོ། །འདིར་དབྱིངས་ལ་
རིགས་གསུམ་སྟེ། རྣམ་དག་སྒྲོན་མ་ནི་འོད་ལྔ་ལྡན་ནོ། །དང་པོ་ནི་མཐིང་ཁ་ཁྱབ་པའོ། །དེའང་མཐིང་ཁ་
ལས་མཆེད་ཁ་དོག་ལྔ་ཞེས་སོ། །གཉིས་པ་ནི། ཐིག་ལེ་སྟོང་པའི་སྒྲོན་མ་ནི། དམར་ལ་གསལ་བའི་ཐིག་ལེ་
ཆེན་པོ་རྩ་གཏེམས་ན་སྣང་བ་སྟེ། དེ་ནི་དུས་འཁོར་ནས་ཀྱང་། ཐིག་ལེ་ཆེན་པོའི་སྣང་བ་འབྱུང་། །ཞེས་
བཤད་དོ། །གསུམ་པ་ནི། ཕྱིའི་དབྱིངས་ནམ་མཁའ་ཡིན་ཏེ། དེ་ཉམས་ལ་ཡང་ནམ་མཁའ་སྣང་། དེ་ཐམས་
ཅད་སྟོང་པར་མཐོང་བའོ། །དེ་ལྟར་ཕྱི་དབྱིངས་ནམ་མཁའ་སྟོང་པའོ། །ཞེས་སོ། །དེ་ལྟར་གསུམ་ག་ཡང་
རིག་པའི་ཆ་ཤས་ཡིན་ཅིང་། ད་ལྟ་ནི་མིག་གི་དྭངས་མ་ཆུ་ཡོད་པ་དང་། དེའི་མཐའ་ན་འོད་ལྔའི་རིས་ཡོད་པ་
དང༌། རྩ་སྟོང་པ་ནས་རྣམ་པར་ཤེས་པ་འགྱུ་བ་རྣམས་ཀྱི་རྒྱུ་ལས་བྱུང་སྟེ། དབྱིངས་འདི་རྣམས་མིག་མེད་ན་
མི་འབྱུང་སྟེ། འདི་རྣམས་རིག་པ་ལ་བརྟེན་ནས་སྣང་བས་གཞལ་ཡས་ཁང་དུའང་བཤད་དོ། །རིག་པ་དང་
འདི་གཉིས་ངོ་མ་ཤེས་ན། གདམས་ངག་གི་ཁྱད་མི་ཤེས་ཏེ་གསང་སྐོར་མན་ཆད་རིག་པའི་སྐད་ཡོད་ཀྱང་།
དབྱིངས་མེད་པ་ངོ་སྤྲོད་མི་ཤེས་སོ། །རིག་པའི་བཤད་པ་རྣམས་དབྱིངས་ཀྱི་སྟོང་གཟུགས་ལ་སྦྱོར་ཏེ། འདི་
ནི་འཁྲུལ་ཏེ་ནོར་བུ་བཻཌཱ་རུའི་ཡོན་ཏན་མཆིང་བུ་ལ་སྦྱར་བ་དང་མཚུངས་སོ། །དབྱིངས་ཀྱི་སྣང་བ་འཕེལ་བ་
རྐྱང་ལ་གཏད་ཅིང་བསྒོམས་ཀྱང་། རིག་པ་དང་ཤེས་རབ་རང་བྱུང་གི་སྒྲོན་མ་མེད་ན་ཁམས་གསུམ་ལས་
གཏན་མི་ཐར་རོ། །འདི་ནས་འབྲས་བུའི་སྐབས་ན། ཕྱི་ལྷ་མིའི་འབྲས་བུ་མཐར་ཐུག །ནང་གི་འོད་གསལ་
ལྷ་རྣམས་སོ། །ཞེས་པ་དང༌། ཡང་འགྲེལ་པ་ནས་མི་འགྱུར་བའི་ལུས་རྙེད་པར་བྱེད་པ་ལ། སྣང་བ་འཕེལ་བ་
འབའ་ཞིག་ལ་བལྟས་ན་བསམ་གཏན་གྱི་ལྷའི་སྐྱེ་གནས་ལས་མི་གྲོལ་བའི་ཕྱིར་ན་ཆོས་ཉིད་ཟད་པའི་སྣང་
བ་ལ་ཅི་ཡང་མ་གྲུབ་པར་གཏན་ལ་དབབ་བོ། །ཞེས་གསུངས་སོ། །སྦྱོར་དྲུག་པས་ཀྱང་རེ་ཁ་འདི་མ་ཤེས་
པས། སྟོང་གཟུགས་ཀྱི་ལྷ་མཐོང་བ་ལ་མཆོག་འཛིན་བྱེད་པ་འཁྲུལ་ཏེ། འདི་རྣམས་ཀྱི་དབྱེ་བ་དང་བཤད་པ་
454

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
རྒྱུད་བཅུ་བདུན་དང་དུས་འཁོར་ལས་གསུངས་པ་མང་ཡང་འཕྲོས་པས་ཆོག་གོ །མདོར་ན་རིག་པ་ནི་ཡུལ་
ཡེ་ཤེས་རང་བྱུང་གི་སྒྲོན་མ་ནི་ཡུལ་ཅན་གྱི་ཡེ་ཤེས་ཏེ། དེ་གཉིས་རྣམ་པར་དག་པར་ངོ་སྤྲོད་ཅིང་། ཉམས་
སུ་ལེན་པ་ནི་གནད་ཡིན་ནོ། །འདི་ལ་རྒྱུ་རྐྱེན་མེད་དོ་ཞེས་བཤད་པ་ནི། །དེ་གཉིས་ཀྱི་ངོ་བོ་ཡིན་གྱི་དབྱིངས་
ཀྱི་སྣང་བ་དང་། འཁྲུལ་པའི་རྟོག་པ་མཚན་ཉིད་འཛིན་པ་ལ་རྒྱུ་རྐྱེན་མཐོང་བཞིན་དུ་མེད་པར་བྱས་ན་ནོར་
བར་འགྱུར་རོ། །དབྱིངས་ཀྱི་སྣང་བ་འབྱུང་བའི་རྒྱུ་རྐྱེན་སྣང་ལུགས་ཡེ་ཤེས་ལྔ་ལ་སྦྱར་བ་ནི། སློབ་དཔོན་ཆེན་
པོ་འཇམ་དཔལ་བཤེས་གཉེན་གྱིས་རྒྱ་མཚོ་ཨར་གཏད་དུ་རྒྱ་ཆེར་གསུངས་སོ། །གཉིས་པ་འཁྲུལ་མ་འཁྲུལ་
སྔར་ཞོར་ལ་བཤད་ཀྱང་འདིར་ཡང་ཅུང་ཟད་བསྟན་པར་བྱ་སྟེ། མཚན་ཉིད་འཛིན་པའི་རིག་པ་ལ། མཚན་
ཉིད་ཡོད་ཕྱིར་འདོད་པ་དང་། ཡུལ་ཅན་དུ་བདེན་རྟོག་གིས་བཅིངས་པ་དེ་འཁྲུལ་པ་ཡིན་ཏེ། དེ་ལྟར་མེད་
པའི་ཕྱིར་རོ། །མཚན་ཉིད་འཛིན་པ་ཤེས་རབ་རང་བྱུང་གི་སྒྲོན་མ་ནི་ཡུལ་ཐམས་ཅད་དབྱིངས་དང་རིག་པ་
སྣང་ལ་རང་བཞིན་མེད་པ་ཉིད་དང་། ཡུལ་ཅན་གཉིས་འཛིན་གྱི་རྟོག་པ་རང་སར་དག་པས། ཟུང་འཇུག་
དག་པའི་རང་བཞིན་དུ་སོང་བ་ནི་མ་འཁྲུལ་པ་ཡིན་ཏེ། འདི་ཉིད་ནས། སྤྲུལ་སྐུའི་ཡེ་ཤེས་རྣམ་པ་གཉིས། །
ཤེས་བྱ་ཅི་ལྟའི་གནས་ལུགས་ཤེས། །ཇི་སྙེད་ཅིག་ཅེས་དོན་རྣམས་ཤེས། །ཞེས་འབྱུང་བའི་དོན་ཡིན་ནོ། །
གཞི་འཛིན་པའི་རིག་པ་ནི། རྟོག་པ་ཉོན་མོངས་དང་བཅས་པའི་དུས་ན་འཁྲུལ་པ་ཡིན་ལ། དེ་རྣམས་ཀྱི་
འཁྲུལ་རྐྱེན་བྲལ་བ་ནི་མ་འཁྲུལ་བ་ཡིན་ནོ། །དོན་ལ་འདི་ཀུན་གཞི་ཞེས་བྱའོ། །དེ་ཡང་རང་གི་ལུས་ལ་
གནས་པའི་དུས་ན་ཤེས་པ་ཐམས་ཅད་བསྐྱེད་ཅིང་རང་གསལ་ཙམ་དུ་གནས་པའོ། །ཞེས་སོ། །གཞིར་
གནས་ནི། སྒྲིབ་བྱེད་ཀྱི་རྐྱེན་དང་མ་བྲལ་བའི་དུས་ན་འཁྲུལ་པ་ཡིན་ལ། དེའི་ངོ་བོ་ནི་མ་འཁྲུལ་པའི་རང་
བཞིན་དུ་གནས་སོ། །དེ་ནས་ངོ་བོ་ཀ་དག་གི་གནས་ལུགས་ཏེ་ཡེ་ཤེས་གསུམ་ལྡན་དུ་ཡོད་དེ། ཆ་ཡིས་མ་
བསྒོས་པའི་རིག་པ་ཐམས་ཅད་མཁྱེན་པའི་ཡེ་ཤེས་ཀྱི་ངོ་བོར་བཞུགས་པ་སྟེ། ཡེ་ཤེས་དེ་ཡང་ཕྲ་བའི་ཡེ་
ཤེས་སུ་གནས་སོ། །ཞེས་སོ། །ལྷག་མཐོང་གི་རིག་པ་ལུ་གུ་རྒྱུད་ནི། རང་གི་རིག་པ་ཉིད་ཀྱིས་རང་ངོ་ཡེ་
ཤེས་ཀྱི་སྐུར་མ་ཤེས་ནས་ཕྱི་རུ་རྟོག་པ་དང་། འོད་ཟེར་དབྱིབས་དང་ཁ་དོག་ལ་སོགས་པ་ལ་དོན་མེད་པའི་
འགྲོ་བ་རིགས་དྲུག་གི་ཡུལ་དང་། ཡུལ་ཅན་དུ་བཟུང་ནས་བླང་དོར་བྱ་རྒྱུ་དང་། བྱས་པར་འདོད་པ་འཁྲུལ་ལ།
དེ་ཉིད་རང་གི་རིག་པ་རང་སྣང་རང་གྲོལ་དུ་གོམས་པ་ནི་མ་འཁྲུལ་བ་ཞེས་བྱའོ། །ཐོད་རྒལ་གྱི་རིག་པ་ལ།
ཉམས་སུ་བླངས་ནས་ཚད་དུ་ཕྱིན་པའི་མིང་ཡིན་པས་འཁྲུལ་པ་ཟད་པ་འབྲས་བུའི་གནས་ལུགས་མ་འཁྲུལ་
455

བི་མ་སྙིང་ཐིག
བ་ཡིན་ཏེ། དེ་ཡང་ཆོས་བོར་བ་ཅེས་བྱ། ཆོས་ཟད་པ་ཞེས་བྱ། ཆོས་ལས་འདས་པ་ཞེས་བྱ། ཆོས་ལས་གྲོལ་
བ་ཅེས་བྱ། ཞེས་བྱུང་ངོ༌། །འོན་ཀྱང་ཡུལ་དང་ཡུལ་ཅན་གཉིས་ཀ་བདེན་པར་ཡོད་པའི་རྟོག་པ་དང་མི་
བདེན་པ་གཉིས་ཀའི་རྟོག་པ་བྱུང་ན་ད་ལྟ་འཁྲུལ་པའི་རིག་པས་བསླད་པ་ཡིན་ནོ། །གསུམ་པ་ཉམས་སུ་
ལེན་དུ་འགྲོ་བའི་དོན་ནི། དབྱིངས་རིག་མཐོང་བའི་རིག་པ་མངོན་སུམ་གྱི་དུས་ན་སྣང་སྟོང་དབྱེར་མེད་ངོ་
བོའི་འདུག་ཚུལ་དེ་ལ་མཚན་ཉིད་འཛིན་པའི་རིག་པས་བརྟགས་ཀྱང་། ཐམས་ཅད་དང་མཐུན་ལ་ཐམས་
ཅད་མ་ཡིན་པར་སྣང་ཞིང་། སེམས་དང་ཡེ་ཤེས་རང་བཞིན་གཅིག་པ་དང་ཐ་དད་དུ་བསྟན་དུ་མེད་པ་ནི་
དོན་དམ་དང་ཀུན་རྫོབ་གྱི་གནས་ལུགས་ཐམས་ཅད་འདུས་པར་ཐག་ཆོད་པས་ལྟ་བ། དེ་ལ་ཉམས་ལེན་
སྐད་ཅིག་ཀྱང་མ་བྲལ་བ་དགོས། བྲལ་ན་སྐྱེད་མེད་པར་དབང་པོའི་མངོན་སུམ་དུ་མཐོང་བས་བརྩོན་འགྲུས་
ཤུགས་ལ་འབྱུང་བ་བསྒོམ་པ། དེ་ལ་འདུ་འབྲལ་མེད་པར་སྤྱོད་ན་སྐུ་དང་ཞིང་ཁམས་རྡུལ་ཕྲ་རབ་ཀྱི་གྲངས་
སྣང་ཞིང་། ཐེག་ཆེན་གྱི་ཆོས་སྒྲ་ཐོས་ལ་སྒོ་ལྔ་མ་འགགས་ཀྱང་འདོད་པའི་རྟོག་པ་མེད་ཅིང༌། ཡིད་ལ་དེ་
རྣམས་ཀྱི་རྣམ་པ་དང་འདོད་པ་དང་གཟུགས་མེད་ཀྱི་རྟོག་པ་འཁྲུལ་པར་ཤེས་ནས་རྒྱུ་འབྲས་མཁྱེན་པའི་
ཤེས་རབ་སྐྱེ་ཞིང་མི་དགེ་བ་བཅུའི་སེམས་སྐད་ཅིག་ཀྱང་མི་འགྱུ་བས་ན་སྤྱོད་པ་ཞེས་བྱ་ལ། འབྲས་བུ་རང་
སེམས་ཡེ་ཤེས་དང་འབྲེལ་བར་མངོན་དུ་འགྱུར་བའི་ཕྱིར། ཉམས་གོང་འཕེལ་ཞེས་བཤད་ལ། རིག་པ་ཚད་
ལ་ཕེབས་པའི་ཚེ། གསལ་སྣང་གི་ཆ་སྟོང་གསུམ་གང་བ་བལྟས་ཀྱང་ཁྱབ་པ་གཉིས་འཛིན་གྱི་འཁྲུལ་པ་ནུབ་
ཅིང་། གང་འདོད་པའི་དབང་འབྱོར་ཐོབ་ནས་སེམས་ཅན་ཐམས་ཅད་ཀྱི་དོན་ནུས་ཤིང་། ཆོས་ཐམས་ཅད་
ཟད་ པའི་དུས་ན་ གཉིས་ འཛིན་ གྱི་བག་ཆགས་ཐམས་ཅད་དང་ བྲལ་བ་ནི། དུས་གསུམ་གྱི་བདེ་བར་
གཤེགས་པ་ཐམས་ཅད་ཀྱི་དགོངས་པ་ཡིན་ན་ཉམས་ལེན་དེ་ལས་མཆོག་མེད་དོ། །དེའི་རྒྱུ་མཚན་གྱིས།
རྣམ་པ་འདི་ཉམས་སུ་ལེན་པའི་ལུས་གནད་ལྟ་སྟངས་རྣམས་ནི་དང་པོའི་རྐྱེན་ཙམ་ཡིན་ནོ། །ངོ་བོ་གནད་དུ་
བསྣུན་པ་ནི། འདི་ལྟར་གསུངས་ཏེ། དབྱིངས་ལ་བསྟན་པར་བྱ་བའི་ཕྱིར། །སྣང་བ་ཀུན་ལ་རང་གཟེར་
བཏབ། །ཞེས་བྱ་བ་དབྱིངས་ནི་སྔར་བསྟན་པ་ལྟར་ནང་གི་རྒྱུ་རྐྱེན་ལས་སྣང་བ་ཡིན་པས། གཟུགས་སོགས་
སྣང་བ་ཐམས་ཅད་དེ་དང་བསྲེས་ལ་ཐ་དད་མེད་པར་ཉམས་སུ་བླང་ངོ༌། །སྣང་བ་ལོགས་སུ་བཞག་དབྱིངས་
ཀྱི་འབར་བ་ཟླ་ཉི་འོད་འཇའ་ཚོན་ཐིག་ལེ་སྐུ་སྣང༌། ལོགས་གཅིག་ཏུ་བཞག་པས་མི་ཡོང་ངོ༌། །རིག་པ་
བརྟན་པར་བྱ་བའི་ཕྱིར། །ངོ་བོ་ཉིད་ནི་རྣལ་དུ་དབབ། །ཅེས་པ་ནི། རིག་པའི་དབྱེ་བ་ལྔ་ལ་མཁས་ཤིང་རྡོ་
456

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
རྗེ་ལུ་གུ་རྒྱུད་ད་ལྟ་དབྱིངས་དང་འབྲེལ་བ་དང་རྩ་ནང་ནས་བརྒྱུད་དེ་ཤར་བ་དང་། ཤར་བ་དང་པོ་རྒྱང་ཞག་
མིག་གི་ཆུ་ལ་ཤར་ཞིང་། དེ་ནས་ཕྱི་ནམ་མཁར་སྣང་བས་དབྱིངས་དང་ཁ་དོག་དུ་མར་སྣང་བར་ཟད་ཀྱི། ཁོ་
1
རང་ནི་དང་པོ་ནས་ཐ་མའི་བར་དུ་མི་འགྱུར་ཞིང་ཐམས་ཅད་འགྲེ་ཡང་ཐམས་ཅད་ཀྱིས་མ་གོས་པ་ཡིན་པ་དེ་
གོ་བར་བྱའོ། །ལྟ་བ་བརྟན་པར་བྱ་བའི་ཕྱིར། །རྟག་ཏུ་ལུ་གུ་རྒྱུད་ལ་གཟིར། །ཞེས་པ་ནི། སྣང་སྟོང་དབྱེར་
མེད་མིག་ལ་སོགས་པའི་དབང་པོ་ཡུལ་དང་ཡུལ་ཅན། ཤེས་པ་ཐམས་ཅད་བཞག་པ་ནི། གང་གི་ཡང་
མཐར་མ་ལྷུང་བ་ཉིད་ཡིན་ཏེ། གཞན་དང་ལུ་གུ་རྒྱུད་ཀྱི་ལྟ་བ་གཉིས་གཅིག་པོ་མ་ཡོར་སོ་སོར་བཞག
གཅིག་ཟུང་འཇུག་ཏུ་བྱེད་པ་ནི་མ་ཡིན་ནོ། །ཤེས་པ་བརྟན་པར་བྱ་བའི་ཕྱིར། །རིག་པ་དབྱིངས་སུ་བཙོན་དུ་
གཟུང་། །ཞེས་པ་ནི་སྔར་བསྒོམས་པའི་གནད་བསྟན་པ་དེ་ཡིན་ནོ། །ལུས་ནི་བརྟག་པར་བྱ་བའི་ཕྱིར། །
འདུག་སྟངས་རྣམས་ལ་རང་ལུས་སྦྱང་། །ངག་ནི་བརྟན་པར་བྱ་བའི་ཕྱིར། །རྟག་ཏུ་ལྐུགས་པ་ལྟ་བུར་གནས། །
སེམས་ནི་བརྟན་པར་བྱ་བའི་ཕྱིར། །རྟག་ཏུ་ལུ་གུ་རྒྱུད་ལ་ལྟ། །ཞེས་པ་ནི། ལུས་ངག་ཡིད་ཀྱིས་འཇིག་རྟེན་
གྱི་བྱ་བ་གཞན་རྒྱབ་ཏུ་ལིངས་ཀྱིས་བསྒྱུར་ལ་ཉམས་སུ་བླང་བར་བསྟན་པ་ཡིན་གྱི། དགེ་བ་བཅད་ནས་མི་
དགེ་བའི་ལུས་ངག་ཡིད་གསུམ་རང་དགར་འཇོག་པ་ནི་མ་ཡིན་ནོ། །སྣང་བའི་འཁྲུལ་པ་རྒྱུན་བཅད་ཕྱིར། །
སྟོང་པ་ཉིད་ལ་གོམས་པར་བྱ། །ཞེས་པ་ནི། སྟོང་གཟུགས་དབྱིངས་རིག་གི་སྣང་བ་ནས་ཆོས་དང་ཆོས་ཉིད་
ཡིད་ལ་སྣང་བའི་བར་ཐམས་ཅད་སྤྲོས་བྲལ་སྟོང་ཞིང་མ་འགགས་པར་སྦྱང་དགོས་ཀྱིས། སྟོང་གཟུགས་འདི་
བདེན་གྱི་སངས་རྒྱས་འདི་རང་ཡིན་ལ་སྣང་བ་འདི་ཡང་ཡེ་ཤེས་ཡིན་པས་འདི་ལ་ཞེན་པ་གྱིས་བྱས་ཀྱང་མི་
པན་པའི་དོན་ནོ། །མདོར་བསྡུས་ན་རྣམ་པ་ཀུན་གྱི་མཆོག་དང་ལྡན་པའི་སྟོང་པ་ཉིད་མངོན་དུ་བྱ་བའི་ཕྱིར་
འདི་ཐམས་ཅད་བརྗོད་པ་ཡིན་ནོ། །དེའི་ལམ་གྱི་དྲོད་ཚད་འཛིན་པ་ལ་རྟགས་དང་ཚད་བཤད་པ་ནི་གལ་
ཆེའོ། །དེ་ཡང་ཕྱི་རུ་རྣལ་འབྱོར་པ་ལ་གཞན་གྱིས་མཐོང་བ་དང༌། རང་གིས་ནང་ནས་རྟོགས་པ་ལ་དབང་
ཐོབ་མ་ཐོབ་ཀྱི་ཚད་དང་དབྱིངས་རིག་གི་སྣང་ཆའི་རྟགས་གསུམ་འཛོམ་མ་འཛོམ་ལྟ་བ་གལ་ཆེའོ། །དེ་
གསུམ་མ་འཛོམ་ན་སྟོང་གཟུགས་ཀྱི་ལྷ་མང་ཡང་མི་ཕན། ཤེས་རབ་ཆེ་ཡང་མི་ཕན། ལུས་ལ་རྫུ་འཕྲུལ་བྱུང་
ཡང་མི་ཕན་ནོ། །རྒྱ་ཆེ་བར་རྒྱུད་གདམས་ངག་ལས་གསུངས་ཀྱང་མ་སྤྲོས་སོ། །འདི་ལྟར་ཉམས་སུ་ལེན་
པའི་གནད་མ་གོ་བར། ལ་ལ་རྫོགས་ཆེན་བྱར་མེད་དུ་བཤད་ཟེར་ནས་ལུས་ངག་ཉོན་མོངས་རང་དགར་
འཇོག་པ་དང༌། ལ་ལ་དགེ་སྡིག་ལ་ཕན་གནོད་མེད་ཟེར་ནས་སྡིག་སྤྱོད་དགེ་བ་སྐྱུར་བ་དང་། ལ་ལ་སྟོང་
ན

བི་མ་སྙིང་ཐིག
གཟུགས་དབྱིངས་རིག་མཐོང་བས་སངས་རྒྱས་ཡིན་ཟེར་ནས་ཐམས་ཅད་མཁྱེན་པའི་ཤེས་རབ་ལ་དམོད་པ་
དང༌། གཞན་ཡང་སྟོང་པ་ཉིད་བསམ་དུ་མེད་ཟེར་ནས་གཏི་མུག་ཏུ་འཇོག་པ་དང་། ལ་ལ་སངས་རྒྱས་ཀྱི་
རྒྱུད་རིག་བྱ་དང་རྟོག་གེ་ཡང་ཡིན་ཟེར་ནས་སྟོང་པ་ཉིད་ལ་གཤེ་བ་དང་། ལ་ལ་སྟོང་པ་རྐྱང་གིས་སངས་
རྒྱས་ཐོབ་ཟེར་ནས་རང་འཇིག་རྟེན་གྱི་དངོས་པོ་ལ་སྤྱོད་པ་དང༌། མདོར་ན་ཕྱོགས་རེ་ལ་ཞེན་པ་དཔག་ཏུ་
མེད་པ་ཡོད་ཀྱང༌། དེ་ཐམས་ཅད་ལོག་ལྟ་དང་འཇིག་ཚོགས་དང་མཐར་འཛིན་དང་། མ་རིག་པའི་སྐོར་
བཟློག་རྐྱང་པ་ཡིན་པས་བདུད་ཀྱིས་ཟིན་པ་ཡིན་ནོ། །བར་སྐབས་ཀྱི་ཚིགས་སུ་བཅད་པ་རྩ་བ་དྲུག་པ་ནི།
འདི་བརྗོད་ཐབས་དང་ཤེས་རབ་དབྱེར་མེད་བརྩོན་འགྲུས་ལྡན། །སྤངས་ཐོབ་བྲལ་གང་རྣམ་ཀུན་མཆོག་
ལྡན་དེ་ཐོབ་བྱ། །གཞན་ལ་ཚིག་ངན་བརྗོད་མིན་ལོག་པར་མཐོང་གྱུར་ནས། །ངེད་ལ་ཟེར་ཅིང་ལྟ་ངན་
ཞུགས་ཏེ་ལེན་པ་བྱུང་སྲིད་ན། །བཟོད་པར་མཛོད་ཅིག་དེས་ཀྱང་སེམས་མ་ཞི་ན་དམྱལ་བར་སོང་། །མཐའ་
བྲལ་ཐབས་ཀྱིས་བརྒྱན་པ་རང་བྱུང་རྣམས་ཀྱི་དགོངས་པ་ཡིན་། །བཞི་པ་འབྲས་བུ་ནི་སྐུ་གསུམ་གཞི་ལ་
བཞུགས་པ། ངོ་བོ་རང་བཞིན་ཐུགས་རྗེ་གསུམ། དེས་ལམ་དུ་བྱས་པ་དེ་གསུམ་གྱི་བྱ་བ་ཅི་ཡོད་ཀྱི་བར་
ཡིན་ལ། དེ་འབྲས་བུར་གྱུར་པ་ཐམས་ཅད་ ཀྱི་འཁྲུལ་པ་དག་པ་ཡིན་པས་གཞུང་རྣམས་ནས་རྒྱ་ཆེར་
གསུངས་པ་འདིར་མ་སྤྲོས་སོ། །དེ་རྣམས་འདིར་འཕྲོས་པ་བཤད་པ་ཡིན་ནོ། །དེ་ལྟར་བསྟན་ཅིང་ཤེས་ནས་
ཉམས་སུ་ལེན་པ་ནི། རྟག་ཏུ་ཁྱིམ་མེད་རི་ཁྲོད་འགྲིམ། །ཞེས་བྱ་བ་ནི་བྱ་བ་བཏང་ནས་དབེན་པ་བརྟེན་པའོ། །
མཚན་དུས་རང་གི་གནས་ཁང་དུ། །ཉིན་མོ་བཞིན་དུ་ལྟ་ཞིང་བརྟག །ཅེས་པ་ནི་མུན་པའི་རྣལ་འབྱོར་ཏེ། རྒྱ་
མཚོ་ཨར་གཏད་ཀྱི་གནད་ཤེས་པར་བྱས་ལ་བསྒོམ་མོ། །ཉིན་པར་རི་ཁྲོད་གཅན་གཟན་བཞིན། །ཞེས་པ་
ནི༑ གང་ལའང་མི་འཇིགས་པའོ། །དེ་ལྟར་བྱེད་པའི་སྐྱེས་བུ་ནི། ། སངས་རྒྱས་ཀུན་ཏུ་བཟང་པོ་དང་། །རྡོ་རྗེ་
སེམས་དཔའ་ཞེས་བྱའོ། །ཞེས་པས་ཉམས་སུ་བླང་བ་གལ་ཆེའོ། །དེ་ནས་སྣང་བ་གོང་འཕེལ་རིམ་པར་
འབྱུང་བའི་གཞུང་དང་རྟགས་ཚད་རྣམས་རིམ་པས་སྦྱར་ལ་ལྟའོ། །རིག་པ་མངོན་སུམ་གྱི་དོན་བསྟན་པ་སྟེ་
དགུ་པའོ། །དེ་མན་ཆོད་ནི་རིག་པ་རྒྱབ་བརྟེན་དང་འགལ་བ་བསྡུས་པ་དང་། གཞན་དོན་བསྡུས་པ་དང་།
རིག་པ་བསྡུས་པ་དང༌། སྐུ་གསུམ་བསྡུས་པ་དང་། ལྟ་སྤྱོད་བསྡུས་པ་དང༌། ཉག་གཅིག་བསྡུས་པ་དང༌།
དགེ་སྡིག་བསྡུས་པ་རྣམས་རིག་པ་རྡོ་རྗེ་ལུ་གུ་རྒྱུད་ལ་ངེས་ཤེས་བསྐྱེད་པའི་རྒྱབ་བརྟེན་ཡིན་པས། རྩ་བ་དང༌།
བི་མ་ལའི་འགྲེལ་པ་གཉིས་སྦྱར་ལ་བཤད་དོ། །སྤྱིའི་དོན་གོ་བར་བྱེད་པ་ལ་དུང་ཡིག་ཅན་གལ་ཆེའོ། །
458

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
བསྟན་པའི་བུ་གཅིག་ནི་བཅངས་པས་ཡོན་ཏན་འབྱུང་བའོ། །མདོར་ན་རྒྱུད་བཅུ་བདུན་འགྲེལ་པ་གདམས་
ངག་དང་བཅས་པ་དང༌། མན་ངག་བརྒྱ་དང་བཅུ་དགུ་པོ་རྣམས་ལ་ལྟའོ། །སྤྲོས་པ་མེད་པ་རྣམས་ལ་ཁྲིད་
ཡིག་འདི་དང་། ཟངས་ཡིག་ཅན་རྩ་བ་དང༌། འགྲེལ་པ་དུམ་བུ་གཉིས་པ་དེ་དང་། རྟགས་དང་ཚད་རྣམས་
ཀྱིས་ཆོག་གོ །གཞན་ལ་སྟོན་ན་དབང་རྣམས་དགོས་སོ། །ཡན་ལག་ཁྲེགས་ཆོད་བདུན་པ་དང༌། ཁྱུང་ཆེན་
དང༌། པྲ་ཁྲིད་ཡོད་ན་བཟང་། དུས་གཅིག་མཉམ་སྦྱོར་དང་། རྣམ་རྟོག་ཐོག་བརྫིས་གཉིས་ཀྱང་ཉམས་ལེན་གྱི་
གྲོགས་སུ་འགྲོའོ། །ཟངས་ཡིག་ཅན་མའི་ཁྲིད་ཀྱི་རིམ་པ་དུམ་བུ་བཅུ་པ་རྫོགས་སོ། །རྒྱལ་བས་གསུངས་
པའི་དམ་ཆོས་ཀུན་གྱི་བཅུད། །ལུང་དང་རྟོགས་པར་འབྲེལ་བ་གསང་སྔགས་དོན། །རྫོགས་རིམ་སྙིང་བྱུང་
མངོན་སུམ་ལྟ་བའི་ གནད། །མན་ངག་དེབས་དང་མཐུན་པར་བདག་ གིས་བསྡེབས། །ཡི་གེ་རྣམས་ལ་
བལྟས་པའི་རྟོག་དཔྱོད་མིན། །བདག་ནི་བི་མ་ལ་ཡིས་བྱིན་གྱིས་བརླབས། །ཀརྨའི་ཡང་དགོན་དབེན་པར་
འདུག་པའི་ཚེ། །ནམ་ལངས་དུས་མཐར་ཤར་གྱི་ཕྱོགས་རོལ་ནས། །ལྟ་བས་མི་ངོམས་འོད་ཀྱིས་མཛེས་པ་
ན༑ ༑མངོན་སུམ་ལྟར་སྣང་བདག་གི་མཛོད་སྤུར་ཐིམ། །དེ་ནས་འབད་མེད་གནད་འདི་ཐམས་ཅད་གོ །འདི་
ནི་ཆོས་ཀུན་མཐུན་ཞིང་ཁྱད་པར་དུ། །མངོན་སུམ་རིག་པའི་ཁྱད་ཀྱིས་འཕགས་པ་ཡིན། །དེ་ལྟར་ཡི་གེར་
བཀོད་པ་མི་འོས་ཀྱང་། །ཉམས་སུ་ལེན་དང་གཞན་ལ་ཕན་བྱེད་པའི། །སྐྱེས་ཆེན་དུ་མས་བསྐུལ་ནས་སྦྱར་
བ་ཡིན། །དགེ་བས་ཆོས་ཀུན་ཟད་སར་ཕྱིན་གྱུར་ཅིག །རང་བྱུང་རྡོ་རྗེས་རང་བྱུང་གི །ཡེ་ཤེས་མངོན་སྟོན་
ཡི་གེ་སྦྱར། །ལུང་དོན་བཤད་ན་ཟད་པ་མེད། །སྤྲོས་པ་ཆོད་ན་ཉམས་སུ་ལོངས། །བྱ་ལོ་ཟླ་བ་དྲུག་པ་ལ་
སྦྱར་བའོ། །གདམས་ངག་འདི་ཤེས་མིན་མི་ཤེས་མིན་རྣམས་ལ་སྦ་བར་བྱས་ལ། སྐལ་ལྡན་ཉམས་ལེན་བྱེད་
པ་རྣམས་ལ་བསྟན་པར་བྱའོ། །དམ་ཚིག་དང་ལྡན་པ་རྣམས་ལ་བཀའ་སྲུང་རྣམས་ཀྱིས་བཀའ་ཁྲོལ་ལ་སྟོང་
གྲོགས་མཛོད་ཅིག །དམ་མེད་ལོག་པར་ལྟ་བ་རྣམས་ལ་ཆད་པ་འབབ་བོ། །བཀྲ་ཤིས་དཔལ་འབར་ཡེ་ཤེས་
རྒྱས་འབར་འཛམ་གླིང་མཛེས་པའི་རྒྱན་དུ་ཤོག ། ། །
ན་མོ་བི་མ་ལ་མི་ཏྲ་ མཆོད་བརྗོད། སྡོམ་ལྡན་དབང་ཐོབ་རྒྱུད་སྨིན་ཅིང་། དབང་བཞི། ངེས་འབྱུང་སྙིང་རྗེ་ཆེ་
ལྡན་པ། བྱང་ཆུབ་སེམས་སྦྱོང་། རྩ་རླུང་ཐིག་ལེ་གནད་དུ་བསྣུན། ཕྲ་ཁྲིད་རྣམས། ཆོས་ཀུན་སྤྲོས་བྲལ་ཁྲེགས་ཆོད་
ཀྱི་ཁྲིད། དོན་རིག་གནས། །སྣང་བ་སེམས་ཤེས་སྣང་སྲིད་གཉིས་རུ་ཤན་ཕྱེད། །དབེན་པར་སེང་གེ་འདུག་སྟངས་ནས
གསུམ་གླང་ཆེན་དང༌། །དྲང་སྲོང་ལྟ་བུ་ལུས་ཀྱི་གནད། །སྟེང་འོག་ཟུར་ལ་ལྟ་སྟངས་གསུམ་མ་འགྱུར་ལྟ། །
459

བི་མ་སྙིང་ཐིག
མཁའ་ལ་དབྱིངས་དང་ངོ་སྤྲོད་རིག་པ་གསུམ རིག་པ་ཚད། །སྣང་དང་མཆེད་རྣམས་གོང་འཕེལ་རིག་དང་ཚད་དུ་
ཕྱིན། །ཤེས་རབ་རང་བྱུང་ སྒྲོན་མ་ཡིས། ཕྱི་ནང་རིག་པ། ཀུན་མཐོང་ཆོས་ཟད་མཐར་འབྲས་བུ་ཐུག་ཐོབ། །
སངས་རྒྱས་ཀུན་གྱི་མཇུག་སྡུད རྟོགས་པའི་གནད། །ཚིག་གསུམ་གནད་དྲིལ་སྙིང་ཐིག་ལ། །རྒྱུད་ལུང་ཀུན་ན་
འདི་ལས་མེད། །རང་བྱུང་གིས་བསྟན་ཉམས་ལེན་མཛོད། །རྫོགས་པ་ཆེན་པོ་ཚིག་བཞི་བི་མ་ལ་ཡིས་བྱིན་
གྱིས་བརླབས་པ། རང་བྱུང་རྡོ་རྗེས་བསྟན་པ་འདི། སྐལ་ལྡན་རྣམས་ཀྱིས་འཇིག་རྟེན་གྱི་བྱ་བ་སྤོངས་ལ་
ཉམས་སུ་ལོངས་ཤིག །བཀའ་སྲུང་རྣམས་ཀྱི་གཉེར་མཛོད་ཅིག །སརྦ་མངྒ་ལཾ། ཛ་ཡནྟུ།། །།
༄༅། །གཅུད་ཕུར་གསུམ་གྱི་རྒྱབ་ཡིག་གསང་བའི་མན་ངག་བཞུགས་སོ། ། ༑ མཱ་ཐུཏྟནང་བ་ ད་ནི་རྒྱ་
མཚོ་ཨར་ལ་གཏད་པའི་དུམ་བུ་འོག་མའི་གབ་པ་རྣམས་མངོན་དུ་འབྱིན་པར་བྱེད་པའི་གནད་ཀྱི་ཡི་གེ་
གསང་བ༔ རྒྱབ་བརྟེན་གསང་བར་བྱེད་པའི་གནད་བསྟན་པ་ནི༔ འདི་ལ་ནི་སློབ་དཔོན་གྱིས་ཡང་དག་པའི་
གནད་གཉིས་ལས་གསུངས་ཏེ༔ དྲང་བའི་གནད་དང་ཐིག་ལེ་སྟོང་པའི་སྒྲོན་མ་རང་གི་ངོ་བོའི་གནད་གཉིས་
ལས་མ་གསུངས་པས༔ འདིར་ཡང་གནད་ཀྱི་མན་ངག་གསང་བ་གཉིས་ལས༔ དྲང་བའི་ཐབས་ཀྱི་གནད་ནི་
གསུམ་སྟེ་ལུས་གནད་དངོས་ཀྱི་སྒྲོན་མ་གཏེམས་ཏེ་ཡང་དག་པའི་གནད་ད་ལྟ་ཉིད་དུ་སྣང་བར་བསྟན་པ་
དང་༔ གནད་རྩའི་གནད་ཀྱིས་སྒྲོན་མ་ཉིད་ཡུར་བར་དྲང་བ་དང་༔ ཡུལ་དང་དབང་པོའི་གནད་ཀྱིས་སྒྲོན་
མ་ནམ་མཁའ་ལ་དབྱུང་བར་བྱ་བ་ཡིན་ནོ༔ དེ་ལ་སྐྱེས་བུ་དད་པ་དང་ལྡན་ཞིང་རང་བཞིན་རྫོགས་པ་ཆེན་
པོའི་དོན་ལ་མོས་པ་ཞིག་གིས་སྔོན་དུ་རང་གི་བླ་མ་མཉེས་པར་བྱས་ནས༔ སྒྲོན་མ་ཨར་ལ་གཏད་པའི་
གསང་ཆེན་གྱིས༔ མན་ངག་འདི་ནི་ཡང་ནས་ཡང་དུ་གྲས་ཐག་བཅད་ལ༔ འཇིག་རྟེན་འདིའི་ཞེན་པའི་བློ་
ཐམས་ཅད་དོར་ལ་རང་བཞིན་གཉིས་སུ་མེད་པའི་དགོངས་པ་ལ་གནས་པར་བྱ་བའི་ཕྱིར༔ རང་གི་ཡུལ་
རྐྱེན་གྱིས་མི་གནོད་པའི་དགོན་པར་སོང་ལ༔ གྲོགས་སྤངས་ལ་རང་གཅིག་པུར་གནས་པར་བྱའོ༔ དེ་ནས་
དུམ་བུ་གོང་མའི་གནད་ཀྱི་ཡི་གེར་བསྟན་པ་ལྟར༔ ལུས་ངག་ཡིད་གསུམ་གྱི་གནད་རྣམས་བསྟུན་ལ༔ སྒྲོན་མ་
བརྟན་པའི་གནད་བྱ་སྟེ༔ གོང་ལྟར་ལུས་དལ་བར་གནས་པ་གནད་ཡིན་པས༔ ད་ནི་ལུས་འདུག་སྟངས་རིན་
པོ་ཆེ་གནད་ཀྱི་མན་ངག་ཡིན་ཏེ༔ སྟན་བདེ་བའི་སྟེང་དུ་ལུས་དྲང་སྲོང་ལྟ་བུའི་འདུག་སྟངས་བྱ་བས་ཏེ༔ གྲུ་
མོ་གཉིས་པུས་མོའི་སྟེང་དུ་བཞག་ལ༔ ལུས་ཀྱི་ཆ་བསྲངས་ལ་རང་གི་ལག་པ་གཡས་གཡོན་མཐེབ་མཛུབ་
བཞི་ཡིས་མིག་གཉིས་ཀྱི་ཐ་མ་གཉིས་གཙིར་བས་སྒྲོན་མའི་སྣང་བ་འོད་ཀྱི་ཐིག་ལེ་རྨ་བྱའི་མདོངས་ཀྱི་རྣམ་
460

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
པ་ལྟ་བུ་ཞིག་འཆར་ཏེ༔ དེ་ལ་རང་གི་ཤེས་པ་གཏད་ཅིང་ཉམས་སུ་བླངས་པ་ནི་ཉིན་མཚན་ཐུན་བཞིའམ༔
དྲུག་ཏུ་བཅད་ལ་བསྒོམ་པར་བྱའོ༔ དེ་ལྟར་དུ་བྱས་པས་སྒྲོན་མ་ཉིད་ལ་སྣང་བརཿ སྣང་བ་འདི་ཀུན་ཀྱང་
སེར་ལམ་ལམ་པའམ༔ དམར་ལམ་ལམ་པའམ༔ དཀར་ལམ་ལམ་པའམ༔ སྔོ་ལམ་ལམ་པའམ༔ རྩེར་རྩེར་
དང་༔ ལྷང་ལྷང་པོའི་སྣང་བ་དག་འབྱུང་བས་ཏེ༔ དེ་ནས་རང་གི་མཐེབ་མཛུབ་ཀྱི་རྩོལ་བ་བཏང་ཀྱང་༔ ཕྱི་
རོལ་གྱི་ས་རྡོ་རི་བྲག་གི་སྣང་བ་འདི་ཉིད་མི་སྣང་བར་གོང་མའི་སྣང་བའི་རྣམ་པར་གྱུར་ནས་ཡུན་རིང་བར་
སྣང་བ་དག་པ་འབྱུང་བ་ཡིན་ནོ༔ དེ་ ཡང་༔ བདེ་དང་སྡུག་བསྔལ་རྒྱུ་མཐུན་ཞེས༔ འགྲོ་བའི་མགོན་པོ་
སེམས་དཔས་གསུངས༔ ཞེས་པས༔ སྡུག་བསྔལ་མེད་པར་བདེ་བ་མི་འབྱུང་བས་བདེ་བའི་སྣ་སྡུག་བསྔལ་
གྱིས་འཁྲིད་པར་བྱེད་པ་ཡིན༔ དེའི་ཕྱིར་ན་དང་པོ་མིག་མི་བདེ་བ་ལ་སོགས་པ་སྡུག་བསྔལ་ཡིན་ལ༔ དེ་ལ་
བརྟེན་ནས་བདེ་བ་ཉིད་རང་ལུགས་སུ་འཆར་བར་བྱེད་པ་ཡིན་ནོ༔ དེ་ནས་ལུས་ཀྱི་འདུག་སྟངས་གལ་ཆེ་སྟེ༔
རྒྱ་མདུད་ཀྱི་འདྲིལ་ལུགས་ནི་མིག་རབ་ཏུ་དྲིལ་ནས་ལྟ་བ་ཉིད་ཡིན་ནོ༔ མདའ་སྨྱུག་གི་སྲོང་ལུགས་ནི༔ ལུས་
ཀྱི་ཆ་བསྲངས་པས་རྩ་མི་འཁྱོག་པར་དྲང་པོར་གནས༔ རྩ་མ་འཆུས་པས་ཡེ་ཤེས་ཟང་ཐལ་དུ་ཤར་བས་
དགོངས་པ་ལ་སྐྱེ་འབྲི་མེད་པར་གནས་པའོ༔ དེའི་ཕྱིར་ན་ལུས་ཀྱི་དངོས་པོའི་གནད་འདི་གལ་ཆེ་ཞེས་ཏེ༔
ལུས་ལ་རིག་པའི་སྒྲོན་མ་བརྟེན་ནས་ཡོད་པའི་གནད་ཀྱིས༔ རིག་པའི་ཁྱིམ་གཞོམ་ཞེས་བྱ་སྟེ༔ སའི་གནད་
ཀྱིས་དྲང་བའི་ཐབས་ཀྱིས་སྒྲོན་མ་ཉིད་ཡུར་བར་དྲང་བ་ནི༔ ཕུག་གཏིབ་པའི་གནད་དང་༔ ལམ་བསྒྱུར་བའི་
གནད་དང་༔ སྲང་དགག་པའི་གནད་དང་༔ འཕྲང་སྒུག་པའི་གནད་རྣམས་ཀྱིས་བསྟན་པ་ཡིན་ནོ༔ ཕུག་
གཏིབས་པའི་གནད་ནི་མིག་སྟེང་འོག་གཉིས་གཏིམས་པའི་ཐབས་ཀྱིས་སྣང་བ་མ་དག་པ་རྣམས་དག་པར་
བྱེད་པ་ཡིན༔ ལམ་བསྒྱུར་བ་ནི་ཁ་སྣའི་རླུང་བསྡམས་ཏེ༔ ལུས་དྲག་ཏུ་གཅུད་པས་འོད་དམར་པོ་མེ་སྟག་གི་
རྣམ་པ་ལྟ་བུར་སྤྲོས་ཏེ༔ འདིས་ནི་ཤེས་རབ་ཀྱི་རྩལ་འབྱིན་པར་བྱེད་པའོ༔ སྲུང་དགག་པའི་གནད་ནི་རླུང་
བཏེག་པ་སྒོར་སྦས་ཏེ་མགྲིན་པ་ཅུང་ཙམ་དགུག་ལ༔ མཐེ་བོང་ཤིན་ཏུ་དྲག་བསྒྲིམ༔ སྣར་སུག་པའི་རླངས་
སམ་ཕྱེ་མ་བཏབ་ན༔ སྣང་བ་ཐམས་ཅད་ཡེ་ཤེས་ཀྱི་སྐར་མའི་རྣམ་པ་ཤར་ནས༔ ས་རྡོའི་སྣང་བ་འདི་འགག་
པར་ངེས་པ་ཡིན་ནོ༔ དེའི་ཕྱིར༔ ཡེ་ཤེས་སྐར་མ་ལམ་མེ་བ༔ ཅེས་གསུངས་སོ༔ འཕྲང་སྒུག་པ་ནི་མིག་གི་ཐ་
མ་གཉིས༔ མཐེབ་མཛུབ་ཀྱིས་གཏེམས་པས་སྒྲོན་མ་དངོས་སུ་འཆར་བར་བྱེད་པ་ཡིན་ནོ༔ འདི་ལྟར་དུ་ནི་
ཉིན་མཚན་དུ་སྒོམས་པས་འདི་ཉིད་དང་མ་བྲལ་བར་ཉམས་སུ་བླངས་པས༔ སྣང་ཆ་སྣ་ཚོགས་པར་འཆར་
461

བི་མ་སྙིང་ཐིག
བར་ངེས་སོ༔ མིག་མ་བདེ་བ་དང་ཐུན་གྱི་མཚམས་རྣམས་སུ་གོང་དུ་གཏིམས་པའི་དུས་ཀྱི་སྒྲོན་མ་ལ་
ཡིད་གཏད་ཅིང་ཉམས་སུ་བླངས་པས་དོན་འགྲུབ་པ་ཡིན་ནོ༔ ཡུལ་དང་དབང་པོའི་གནད་ཀྱིས་དྲང་པའི་
ཐབས་ནི༔ གོང་ལྟར་ལུས་ཀྱི་འདུག་སྟངས་ཀྱིས་གནད་དྲངས་ལ༔ ནམ་མཁའ་སྤྲིན་དང་བྲལ་བའི་དུས་སུ་ཁ་ལྷོ་
ཕྱོགས་སུ་བལྟས་ལ༔ གཏད་པའི་འབེན་ཅི་ཡང་རུང་བ་ཅིག་ལ་གཏད་ལ༔ མིག་གི་མཐའ་གཉིས་གཏེམས་
ལ༔ དབུས་ཀྱི་འབེན་ལ་ལཿ སྒྲོན་མ་ཉིད་ལ་མི་གཏད་པར་སྣང་བ་ཉིད་ལ་ལྟའོ༔ དེ་ནས་སྣང་བ་ཤར་
བའམ༔ སེར་བ་ལ་སོགས་པར་གྱུར་ནས་ས་རྡོ་མི་སྣང་བ་དག་འོང་༔ དེ་ནས་མི་གཏེམས་པ་དང་བྲལ་ཀྱང་
འོང་སྟེ༔ དེ་ལ་གཏད་ཅིང་ལྟ་ཡང་༔ ལྟ་ཙ་ན་གཏེམས༔ དེ་ཉིད་ལ་བལྟས་པས༔ རབ་འབྲིང་ཐ་མའི་བྱེ་བྲག་
གིསཿ ཉི་མ་བཅུ་གཅིག་དང་༔ ཉེར་གཅིག་དང་༔ སུམ་ཅུ་རྩ་ལྔས་བར་མ་ཆད་པར་བྱས་ནས་ས་རྡོ་ལ་
སོགས་དངོས་པོའི་སྣང་བ་འགགས་ཏེ༔ སྲིད་པའི་བར་དོའི་སྣང་བ་ལྟ་བུ་ལ་སྤྱོད་པར་ངེས་པ་ཡིན་ནོ༔ དྲང་
ཐབས་གསུམ་གྱི་གནད་བསྟན་པའོ༔ སྒྲོན་མའི་ཐིག་ལེ་སྟོང་པའི་གནད་ནི༔ དེ་ལྟར་སྣང་བ་འགགས་པའི་
དུས་ཀྱི་ཚེ༔ སྒྲོན་མ་ཉིད་ལ་གཏད་ཅིང་ཉམས་སུ་བླངས་པས༔ ལོ་ལྔ་དང་༔ བདུན་དང་༔ བཅུ་གཅིག་ན་ཡེ་
ཤེས་ལྔའི་སྣང་བ་རྣམ་པར་དག་པ་འབྱུང་བར་ངེས་ཏེ༔ རང་བཞིན་རྣམ་པར་དག་པའི་ཆོས་ཉིད་ཀྱི་བར་དོ་
ལྟ་བུའི་སྣང་བ་ལ་ལོངས་སྤྱོད་པར་ངེས་སོ༔ གནད་ཀྱི་མན་ངག་དེ་ལྟ་བུ་དང་བསྟུན་པས་རྣལ་འབྱོར་པའི་
དོན་འགྲུབ་པ་ཡིན་ནོ༔ རྒྱ་མཚོ་ཨར་ལ་གཏད་པའི་རྒྱབ་བརྟེན་གྱི་ཡི་གེ་དམ་པ༔ གསང་བའི་གབ་ཡིག་ནག་
པོ༔ གནད་རྣམས་བསྡུས་པའི་སྒྲོན་མ མཁས་པ་བྱེ་མ་ལ་མུ་དྲས་མཛད་པ་རྫོགས་སོ༔ སྤྱི༔ རྒྱ་རྒྱ་རྒྱ༔ འདི་
མེད་གཞན་ལ་སྤྱོད་པའི་སྒོམ་ཆེན་ཡི་རེ་ཆད༔ དེ་ཡི་ཕྱིར་ན་གསང་བའི་རྒྱབ་ཡིག་གཅེསཿ ལས་ཅན་དེ་དང་
འཕྲད་པར་ཤོག༔ ས་མ་ཡ༔ སྔགས་ཀྱི་སྲུང་མས་སྲུངས་ཤིག༔ བཀའ་འདིའི་བྱ་ར་གྱིས་ཤིག༔ སརྦ་མངྒ་ལཾ
༄༅། །གཅུད་ཕུར་གསུམ་གྱི་རྒྱབ་ཡིག་གནད་བསྡུས་སྒྲོན་མེ་བི་མས་མཛད་པ་བཞུགས་སོ། །༈ དཔལ་རྡོ་རྗེ་སེམས་
དཔའ་ལ་ཕྱག་འཚལ་ལོ། །ཐོད་རྒལ་གྱི་བོགས་འདོན་རྒྱ་མཚོ་ཨར་གཏད་ཀྱི་མུན་ཁྲིད་ལ་གསུམ། སྔོན་དུ་
འགྲོ་བ་དང༌༔ དངོས་གཞི་ཉམས་སུ་བླངས་པ་དང་། རྗེས་སུ་ཉམས་དང་རྟགས་ཀྱི་རིམ་པའོ། །དང་པོ་ནི་
བྱམས་པ་དང་སྙིང་རྗེ་བྱང་ཆུབ་ཀྱི་སེམས་བསྒོམ༔ མཎྜལ་འབུལ། བླ་མ་ལ་གསོལ་བ་དྲག་པོ་གདབ་བོ། །
དངོས་གཞི་གནས་ཁང་མུན་པ་ནག་པོར་སྟན་བདེ་བར་སྤྲུལ་སྐུའི་བཞུགས་སྟངས་བྱས་ཏེ། རྒྱ་མཚོ་ཨར་ལ་
གཏད་པ་དང་། དངོས་སུ་གཞུག་པ་གཉིས་སོ། །དང་པོ་ནི་གྲུ་མོ་གཉིས་པུས་མོའི་སྟེང་དུ་བཞག་ལ། ལག་པ་

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
གཡས་གཡོན་གཉིས་ཀྱི་མཐེབ་མཛུབ་གསུམ་ལ། ཨོཾ་ཨཱཧཱུྃ་དཀར་དམར་མཐིང་གསུམ་བསྒོམ། མིག་གིས་
འབྲས་བུ་གཉིས་ཚིར་མནན་པས། དང་པོ་ཡེ་ཤེས་ཀྱི་རང་མདངས་འོད་དང་ཐིག་ལེ་ཙེམ་ཙེམ་པ་འབྱུང་བ་
དང༌། ལག་པ་གཉིས་ཀྱིས་བཏང་བ་དང༌། མིག་འབྲས་གཉིས་མ་འགུལ་བར་བལྟས་པས། ནང་གི་རིགས་
ལྔ་ཞི་ཁྲོ་ཡེ་ཤེས་ལྔའི་རང་མདངས་སྣང་ཡུལ་དུ་གསལ། གཟུང་ཡུལ་དུ་མ་གྲུབ་པའི་ཟག་མེད་ཐིག་ལེ།
བསམ་གྱིས་མི་ཁྱབ་བརྗོད་ཀྱིས་མི་ལངས་པ་མངོན་སུམ་དུ་གསལ་ལོ། །ཡེ་ཤེས་ཀྱི་འདུག་ཚུལ་དེ་གསལ་
ནས་འདུག་ཀྱང་ཆོས་སྐུའི་ངང༌། སྟོང་ནས་འདུག་ཀྱང་ཆོས་སྐུའི་ངང༌། སྟོང་གསལ་གཉིས་མེད་ཆོས་སྐུའི་
དང་། ཆོས་སྐུའི་ངང་ནས་འདའ་མི་སྲིད། རྣམ་པར་རྟོག་མེད་ལྷུན་གྱིས་གྲུབ། ཡང་དག་བདག་མེད་དེ་བཞིན་
ཉིད། ཡང་དག་དོན་ལ་གཉིས་མེད་གཅིག་མ་གྲུབ། སྐུ་དང་ཡེ་ཤེས་ཀྱི་འདུག་ཚུལ་དེ། ངོ་བོ་ཀ་དག་བརྗོད་
པའི་ཚིག་དང་བྲལ། རང་བཞིན་ལྷུན་གྲུབ་རྒྱ་ཆད་ཕྱོགས་ལྷུང་བྲལ། རིག་པ་ཡེ་ཤེས་ཀྱི་ངོ་བོ་ནི་ཕྱོགས་རིས་
མེད་པའི་རིག་མདངས་ཕྱི་རུ་རང་གསལ། རྒྱང་ཞགས་ཆུ་ཡི་སྒྲོན་མ་ལ། ཐིག་ལེ་སྟོང་པའི་སྒྲོན་མ། དཔེར་
ན་རྨ་བྱའི་མདངས་བཞིན། ཡེ་ཤེས་ཟང་ཐལ་ཆེན་པོ་ཤར་རོ། །ཡུལ་གང་ལ་ཤར་བ་ལ་གསུམ། དབང་པོ་
འཁྲུལ་སྣང་གི་ཡུལ་དང་། སྒྲོན་མ་ཡེ་ཤེས་རང་མདངས་ཀྱི་ཡུལ་དང་། ཡང་དག་ཆོས་ཉིད་ཀ་དག་གི་ཡུལ་
ལོ༑ ༑དང་པོ་ནི། མིག་གི་ཡུལ་དུ་གཟུགས་སྣ་ཚོགས་རང་ཁ་མར་མཐོང་བ་ལ་བྱ་སྟེ། སྡུག་མི་སྡུག ལེགས་
མི་ལེགས། ཕྱི་འདོད་ཡོན་ལ་སྤྱོད་པས་ན་ཡུལ་ལོ། །གཉིས་པ་ནི་འོད་ཐིག་ལེ་དང༌། སྐུ་དང་ཡེ་ཤེས་སྣ་
ཚོགས་རང་ཁ་མར་མཐོང་བ་ལ་བྱ་སྟེ། སྐུ་དང་ཡེ་ཤེས་ཀྱི་ཚོགས་སུ་ཁྲ་ཅེམ་གྱིས་སྟོང་གསལ་དུ་གསལ་ལོ། །
གསང་བ་ཆོས་ཉིད་ཀ་དག་གི་ཡུལ་ནི། ཆོས་ཐམས་ཅད་འདུས་མ་བྱས་པ། བདག་མེད་པ། སྟོང་པ། རང་
བཞིན་གྱིས་འོད་གསལ་བ། བརྗོད་བྱའི་ཡུལ་ལས་འདས་པ། སྒྲ་དང་ཚད་མ་གཏན་ཚིགས་གང་གིས་ཀྱང་
གཏན་ལ་མ་ཕེབས་པ། མདོར་ན་རིག་པ་ཀ་དག་གི་ཡེ་ཤེས་ཉིད་ཡིན་ཏེ། སྐུ་དང་ཡེ་ཤེས་ལ་སོགས་པའི་
འབྱུང་གནས་ཆེན་པོ་ཡིན་ནོ། །ཐིག་ལེ་སྟོང་པའི་སྒྲོན་མ་དེ་ལ་བརྟེན་ནས་དོན་དམ་པ་གཉིས་སུ་མེད་པའི་
དོན་ངེས་པར་དེ་ལས་བྱུང་བའོ། །དེའི་སྒོ་གང་ཞེ་ན། དབང་པོའི་ཡུལ་ལ་འཆར་བར་བྱེད་པའི་ཡེ་ཤེས་ཀྱི་
རྩལ་འཆར། ཐོག་མ་འོད་ཀྱི་ཐིག་ལེ་ནི། ཀུན་ནས་ཟླུམ་པ། ཁ་དོག་ལྔ་སྟེ། འོད་ལྔའི་མཚན་ཉིད་དུ་གསལ་
བ༑ འོད་ལྔ་ཡེ་ཤེས་ལྔའི་ངོ་བོར་སྣང་བ། ཉམས་དང་། དྲོད་རྟགས་དང་། འདོད་པ་མེད་པར་ཤར་བ་ནི་ནོར་
བུ་རིན་པོ་ཆེ་དང་འདྲ་བ། ཡོན་ཏན་བཙལ་མི་དགོས་པར། རྣམ་པར་རྟོག་མེད་ལྷུན་གྱིས་གྲུབ་པའོ། །སྐྱོན་
463

བི་མ་སྙིང་ཐིག་
སྤང་མི་དགོས་པར་རང་དག་སྒྲོན་མའི་ཉམས་དེའང་ཉོན་མོངས་པ་སྤང་མི་དགོས་པར་རང་དག་སྟེ། གཉིས་
མེད་གཉིས་སུ་མེད་པར་སྟོན། །ངོ་བོ་ཀ་དག་ལ་ལོངས་སྤྱོད་པའི་གནད་ཡིན་པས་ཉམས་རྟོགས་ཡོན་ཏན་
འདོད་པ་མེད་པར་འབྱུང་བ་ནི། ནམ་མཁའི་ཆོ་འཕྲུལ་ལྟ་བུར་བཀག་པས་མི་ཁེགས་པར་འབྱུང་ངོ༌། །ད་
ལྟར་ངོ་མུན་ནག་ཏུ་སྤྱད་པས། གསལ་སྟོང་ལོངས་སྐུའི་ཞིང་ཁམས་སུ་རྒྱས། དེ་ལྟར་ཉིན་མཚན་དུ་ཉམས་སུ་
བླངས་པས། སྐུ་རྣམ་པ་ལྔ་རང་རྫོགས་སུ་སྣང་། ཡེ་ཤེས་ལྔ་རང་དག་ཏུ་གསལ། ངོ་བོ་རང་བཞིན་ཐུགས་རྗེ་
གསུམ། དབྱེར་མི་ཕྱེད་པས་ཚེ་འདི་ཉིད་ལ་སངས་རྒྱས། དེ་ཡང་ཐད་ལ་དྲང་པོར་ལྟ་ཞིང་མཐེབ་མཛུབ་
གཉིས་པོས་སྒྲོན་མའི་སྟེང་འོག་གཉིས་གཡས་གཡོན་གཉིས། ཡང་ན་སྟེང་ནས་གཏིམས་པས། རྗེས་ལ་མ་
ཡེངས་པར་བལྟས་པས། རྣལ་འབྱོར་བདག་གཞན་རིག་པའི་ཡེ་ཤེས་དེ་ཉིད་ཉམས་སུ་མྱོང་བ་དཔག་པར་
དཀའ་བ་དོན་སྐུ་དང་ཡེ་ཤེས་ཀྱི་དགོངས་པ། རབ་འདི་ཉིད་ལ་འགྲུབ་པར་ཐེ་ཚོམ་མེད་དོ། །ཐུན་བཞིའམ་
དྲུག་ཏུ་ཉམས་སུ་བླང་ངོ༌། །འདི་ནི་རྒྱ་མཚོ་ཨར་ལ་གཏད་པའི་མན་ངག་གོ །རྒྱ་མཚོ་ལ་གསུམ། བརྡ་རྟགས་
སྒོའི་རྒྱ་མཚོ། མཚོན་པ་དཔེའི་རྒྱ་མཚོ། ཆོས་ཉིད་དོན་གྱི་རྒྱ་མཚོ་བར་བཤད་དོ། །གཉིས་པ་རྒྱ་མཚོ་དྭངས་
སུ་གཞུག་པ་ནི། སྟན་བདེ་བ་ལ་རྡོ་རྗེ་སྐྱིལ་ཀྲུང་བྱ། བསམ་གཏན་གྱི་ཆོས་བྱ། སྐེད་པ་དྲང་བས་རྩ་དྲང་། རྩ་
དྲང་བས་རླུང་དྲང༌། རླུང་དྲང་བས་ཐིག་ལེ་དྲང་། ཐིག་ལེ་དྲང་བས་ཡེ་ཤེས་ཟང་ཐལ་དུ་འཆར་རོ། །མིག་
གིས་ལྟ་སྟངས་གསུམ་གང་མོས་གཅིག་ལ་བལྟས་པས། སྣང་བ་ཆོས་སྐུའི་ཞིང་ཁམས་སུ་རྒྱས་པར་འཆར་རོ། །
ཡེ་ཤེས་ཀྱི་ཆོས་ལྔ་ནི། སྐུ་ལས་འདས་པའི་ཡེ་ཤེས། སེམས་ལས་འདས་པའི་སངས་རྒྱས། ཀུན་གཞི་ལས་
འདས་པའི་ཆོས་སྐུ། ཡིད་ལས་འདས་པའི་ཤེས་རབ། འབྱུང་བ་ལས་འདས་པའི་རང་མདངས། ཚིག་ལས་
འདས་པའི་རང་སྣང་ངོ༌། །ཞི་གནས་མི་རྟོག་དངོས་པོ་མཁའ་ཁྱབ་འདྲ། །ལྷག་མཐོང་མ་རྨོངས་མཁའ་ལ་
གཟའ་སྐར་བཀྲམ། །བདེ་གསལ་མི་རྟོགས་མཁའ་ལ་ཉི་ལྟར་གསལ། །ཟུང་འཇུག་གཉིས་མེད་ཉི་མ་འོད་
ཀྱི་ཚུལ། །རང་རིག་ཡེ་ཤེས་ཟང་ཐལ་ཤར་བ་དེ། ནམ་མཁའི་ཁམས་སུ་ཕྱིན་ཡང་གཡང་ཟ་བ་དང་ལྟུང་བའི་
སྡུག་བསྔལ་རིག་པ་ང་ལ་མེད། རི་རབ་ཀྱི་རྩེ་ལ་ཕྱིན་ཡང་ཉམ་ང་བ་དང་བྱིང་བ་མེད། རྒྱ་མཚོའི་གཏིང་དུ་
ཕྱིན་ཡང་གཤེར་བ་དང་སུབ་པ་མེད། མེ་དཔུང་གི་ནང་དུ་ཕྱིན་ཡང་ཚ་བ་དང་ཚིག་པ་མེད། རིག་པ་ལྷུན་
གྲུབ་དངོས་སམ་སྐྱེ་ཤིའི་སྐྱོན་གྱིས་མ་གོས། འཁོར་བའི་དགེ་སྡིག་གིས་མ་གོས། སྐྱོན་མེད་རང་གྲོལ་ཆེན་
པོར་ཤར་ནས། ཕྱོགས་རིས་གཟའ་གཏད་མེད་པའི་ལྟ་བ་ཞེས་བྱའོ། །ངོ་བོ་ཆོས་སྐུ་རྣམ་དག་སྤྲོས་བྲལ་ངང་
464

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
གིས་སྟོང་། །རང་བཞིན་ལོངས་སྐུ་མཚན་དང་དཔེ་བྱད་འཇའ་ཚོན་སྐུ་རུ་གསལ། །སྤྲུལ་སྐུ་སྣ་ཚོགས་འགྲོ་བ་
ཐུགས་རྗེས་འདུལ། །ཆོས་ཉིད་མདངས་ཅན་ཡེ་ཤེས་ཁ་དོག་ནི། །མཐིང་ག་དཀར་སེར་དམར་ལྗང་ལྔ་རུ་
གསལ། །ཆོས་དབྱིངས་ཡེ་ཤེས་ནམ་མཁའི་ངོ་བོ་ཉིད། །མེ་ལོང་ཡེ་ཤེས་མི་སྐྱེ་མི་འགག་གསལ། །མཉམ་
ཉིད་ཡེ་ཤེས་དབྱེར་མེད་ཐམས་ཅད་མཁྱེན། །སོ་སོར་ཀུན་རྟོག་མི་ཕྱེད་སོ་སོར་གསལ། །བྱ་བ་གྲུབ་པས་
འབྲས་བུ་མངོན་དུ་གྱུར། །སྐུ་ལྔ་བསྟན་པས་དགོངས་སྤྱོད་མཁའ་ལ་གྲོལ། །མཚན་མ་སྤྲོས་བྲལ་ཐ་སྙད་
ཚིག་ལས་འདས། །ཉིན་ནུབ་མི་འོང་ཉིན་མཚན་གཉིས་སུ་མེད། །འཁོར་འདས་གཉིས་འཛིན་བསམ་པ་སྐྱེ་
མི་སྲིད། །ཁྲེགས་ཆོད་ལྟ་བའི་རྩི་ཡིས་ཟིན་པར་གཅེས། །སངས་རྒྱས་བསྟན་འཛིན་འཇིག་རྟེན་སྒྲོན་མའི་
མཆོག །མི་གཡོ་རྒྱ་མཚོ་དྭངས་སུ་འཇུག་པའི་ཁྲིད། །ཉིན་མཚན་གསུམ་ན་རྟགས་འབྱུང་ཐེ་ཚོམ་མེད། །རྒྱ་
མཚོ་ཨར་གཏད་ཀྱི་མུན་ཁྲིད། ཆོས་ཉིད་ཟད་པའི་ས་ལ་ཕྱིན་པའི་རྣལ་འབྱོར་གྱི་དབང་ཕྱུག་ལྕེ་བཙན་སེང་
གེ་དབང་ཕྱུག་གིས་མཛད་པ་རྫོགས་སོ། །རིག་པ་མངོན་སུམ་མ་སྦྱངས་ན། །བར་དོའི་ཡེ་ཤེས་བདུད་དུ་ལྡང་། །
རིག་པ་སྒྱུ་ལུས་སེམས་འཛིན་གྱིས། །རང་ལ་རང་འཇིགས་ལུས་ངན་ལེན། །དགོངས་སྤྱོད་མངོན་དུ་གྱུར་པ་
ན༑ ༑སྒྱུ་མའི་ལུས་འདི་འོད་གསལ་ལྷ། །རིག་པའི་དོན་ནི་དེ་བཞིན་ཉིད། །རྟག་པར་ནམ་མཁའི་མཐའ་ལ་
ལྟ་༑ ༑ཆོས་ཉིད་མཁའ་ལ་ཉི་ཤར་འདྲ། །དགོངས་པ་ཆུ་བོ་གང་གཱའི་རྒྱུན། །ལུས་མེད་ལུས་དེ་ལུས་ཀྱི་མཆོག །
ལུས་ཀྱི་མཐའ་ནི་ཆོས་སྐུར་རྟོགས། །བསམ་མེད་སེམས་སྤངས་སེམས་ཀྱི་མཆོག །ངག་མེད་སྨྲ་བརྗོད་ཡུལ་
ལས་གྲོལ། །བརྗོད་མེད་སྟོང་པ་ཆོས་ཀྱི་སྒྲ། །གདུལ་བྱ་རྣམ་དག་ཆོས་ཉིད་ཞིང་ཁམས་ན། །ཐམས་ཅད་
མཁྱེན་པའི་ཚུལ་གནས་པ། །མ་རིག་སེམས་ཅན་གདུལ་དཀའ་འདུལ། །ཐུགས་རྗེའི་ལྕགས་ཀྱུས་འགྲོ་བ་
འདུལ། །འཁོར་བའི་སེམས་ཅན་ཆོས་སྐུར་གྲོལ། །ཡིད་བཞིན་རིན་ཆེན་རང་སར་གྲོལ། །ཞེས་གསུངས་སོ། །
དགེའོ།། །། །
བསམ་གཏན་མིག་གི་སྒྲོན་མ་བཞུགས་སོ༔ ༈ ཧཱུཾ་རང་རིག་རྡོ་རྗེ་སེམས་དཔའ་ལུ་གུ་རྒྱུད་ཀྱི་སྐུ་ལ་ཕྱག་
འཚལ་ལོ༔ ཨེ་མ་སངས་རྒྱས་འབྲས་བུ་ཚེ་འདིར་བསྒྲུབ་པ་ཡིས༔ སྐལ་ལྡན་སྙིང་པོ་དོན་དུ་གཉེར་བ་དེས
ཆོས་ཉིད་མངོན་སུམ་གནད་ལ་འབེབས་པའི་ཕྱིར༔ སྤྱོད་པའི་གནད་དུ་འཁོར་འདས་རུ་ཤན་དབྱེ༔ དུར་ཁྲོད་
ལུང་སྟོང་དག་ཏུ་རྒྱུ་བར་བྱ༔ བསྒོམ་པའི་གནད་དུ་འདུག་སྟངས་རྣམ་གསུམ་བསྟུན༔ ལུས་ངག་ཡིད་གསུམ་
དལ་བ་རབ་ཏུ་གཅེསཿ ལྟ་བའི་གནད་དུ་མི་འགུལ་གཟེར་གསུམ་གདབ༔ ལུ་གུ་རྒྱུད་ལ་རྟག་ཏུ་འདྲིས་པར་
465

བི་མ་སྙིང་ཐིག
བྱ༔ མིག་གི་གསལ་བྱེད་སྨན་སྦྱར་སྔགས་པུ་ཛཙཧཱུྃ ཉིད་བསྒྲུང་༔ ཆོས་ཉག་གཅིག་ཀྱི་སྐུ་དང་དབང་པོ་མིག་ཞལ་
མཇལ་བས༔ རིག་པ་ཚད་ཕེབས་འཁྲུལ་སྣང་སངས་རྒྱས་ཏེ༔ ཕུང་པོ་ལྷག་མེད་སྟོང་གསུམ་འཇས་བཀང་
ནསཿ མཐོང་ཐོས་ཐམས་ཅད་འཁོར་བ་ཕྱིར་བསྙིལ་ཅིང་༔ 
ལྷུན་གྲུབ་ས་ལ་ཀུན་ཏུ་བཟང་པོར་གྱུར༔ བདག་
འདྲ་བྱེ་མ་མུ་ཏྲ་ཉིད་ཀྱིས་ཀྱང་༔ ཕྱི་ནང་གསང་བ་བླ་མེད་མཆོག་ཉིད་ཀྱི༔ ཡང་གསང་སྙིང་གི་ཐབས་མཆོག་
རྣམས་ལ་འབད༔ རིག་འཛིན་ཆེན་པོར་འགྱུར་རོ་ཕྱི་རབས་སྙིང་བུ་རྣམས༔ དེ་ལ་དང་པོ་ནས་ཡོ་གིའི་མིག་
གསལ་བར་བྱ་བའི་ཕྱིར༔ མིག་བསྲོ་ཞིང་བཀུ་མཉེ་བྱ༔ མིག་ཤེད་བསྐྱེད་ཅིང་གསལ་བ་ལ༔ ཨ་རུ་ར་རྒྱ་
གར་མ གོ་སྙོད༔ རྩྭ་ཨ་ཝ་དང་༔ སྔོ་རྟག་ཏུ་ངུ་༔ སྤྲུལ་ཤ་རྣམས་རྩི་བཞིན་བཏགས་ཏེ༔ སྦྲང་རྩི་དང་སྦྱར་
ནས་ལྟོ་སྟོང་ལ་དུམ་རེ་ཟོས་ན༔ མིག་ཤེད་ཆེ་ཞིང་རིག་པ་ལུ་གུ་རྒྱུད་གསལ་བར་འགྱུར་རོ༔ ཡང་འོ་མ་དང་
སྐྱེར་པའི་བར་ཤུན་གྱི་ཁན་དང་༔ གཟི་ནག་ཁྲ་རྙིང་པ་བརྡུངས་པའི་ཕྱེ་མ་དང་བྱ་ནག་མོའི་སྒོ་ངའི་སེར་མོ་
དང་བཞི་སྦྱར་ཏེ༔ ཚེས་གཅིག་དང་གནམ་སྟོང་དང་ཉའི་ཉིན་པར་ཐོ་རངས་ཁ་སྔོན་དུ་ཆུ་གྲང་མོས་མིག་དང་
གདོང་དག་པར་བཀྲུས་ཏེ༔ དེ་ནས་དེ་ཀུན་ལྡེ་གུས་མིག་ལ་བཀུས་ནས༔ དེ་ནངས་པར་བཞིན་བ་སེར་མོའི་
འོ་མ་བཀོལ་བའི་ནང་དུ་ཤིང་མངར་བཏབ་སྟེ་འཐུང་ན༔ 
མིག་འགྲིབ་པར་མི་འགྱུར་ཞིང་རིག་པ་ལུ་གུ་རྒྱུད་
གསལ་ལོ༔ རྡོ་སྤུར་ལེན་རྩི་བཞིན་བཏགས་ལ༔ གནང
སྦྲང་དཀར་དང་སྦྱར་ནས་མིག་ལ་བྱུགས་ན་སྐྱ་རིབ་སེལ་
བར་འགྱུར་རོ༔ ཡང་ཤེལ་དང་༔ ཐོད་ལེ་ཀོར་དང་༔ ག་པུར་དང་༔ གླ་རྩི་རྣམས་རྩི་བཞིན་སྦྱངས་ལ༔ བུ་
ཁྱེའུ་འཐུང་བའི་འོ་མ་དང་སྦྱར་ལ་མིག་ལ་བྱུགས་ན་རིག་པ་ལུ་གུ་རྒྱུད་གསལ་བར་འགྱུར་རོ༔ ཡང་སྨན་སྨུག་
པོ་སྦལ་རྒྱབ་དང་༔ རམ་རྩ་སྐམ་པོ་དང་༔ ཞུན་ཐིག་ལེ་དང་༔ སག་རམ་ཙི་དང་དེ་རྣམས་རྩི་བཞིན་བཏགས་
ཏེ་བུ་འཐུང་བའི་འོ་མ་དང་སྦྱར་ལ༔ མིག་ལ་ཡང་ཡང་བྱུགས་ན༔ ཞག་བདུན་ན་མིག་འགྲིབ་པ་བྱེད་དེ་རིག་
པ་རྡོ་རྗེ་ལུ་གུ་རྒྱུད་གསལ་ལོ༔ ཡང་རག་ཐལ་དང་༔ ཐོད་ལེ་ཀོར་དང་གཉིས་ཞིབ་པར་བྱས་ཏེ༔ འོ་སྤྲིས་དང་
སྦྱར་ཏེ་མིག་ལ་བྱུགས་ན༔ སྐམ་ཚག་དང་༔ དམར་ཚག་དང་སྐྱ་རིབ་སོས་ཏེ་རིག་པ་གསལ་ལོ༔ དགོངས་མོ་
ལྟེ་ཁུང་དུ་མར་བྱུགས་ཀྱིན་མཉེས་ན༔ མིག་སྐམ་ཚག་དང་མཆུ་རེངས་པ་སོས་སོ༔ ཡང་གོ་སྙོད་དང་༔ གླ་
རྩིའི་ཆུས་དགོངས་མོ་ལྟེ་ཁུང་དུ་བྱུགས་ན་མིག་གསལ་ཞིང་གངས་ལ་ཕྱིན་ཀྱང་ཕྱིད་པར་མི་འགྱུར་རོ༔ དུས་
རྒྱུན་དུ་ཞོགས་པར་རླུང་བཟུང་སྟེ༔ ལག་མཐིལ་གཉིས་ཀྱིས་མིག་གཉིས་དྲག་པར་འཕུར་ནས༔ ཆུ་གཙང་
མས་ཁྲུས་བྱས་ན༔ མིག་གི་སྒྲིབ་ཤ་བཅད་ཅིང་༔ བཀྲུས་པ་ཞེས་བྱ་སྟེ༔ སྐྱ་རིབ་མི་འབྱུང་ཞིང་གསལ་བར་
466

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
འགྱུར་རོ༔ ཡང་མིག་ལ་ཤ་འཛེར་བྱུང་ན༔ ལྟོ་སྟོང་ལ་ཟན་དྲོན་མོ་དུམ་གཅིག་གི་ནང་དུ་མར་དུམ་གཅིག་
བཅུག་སྟེ༔ དེའི་རླངས་པ་མིག་ན་བ་ལ་བདུག་ལ༔ ངག་ཏུ་ཨོ་སྲིན་ལོང་༔ བྱ་བ་ཉི་ཤུ་རྩ་གཅིག་བྱས་ཏེ་ཁར་
བཅུག་ན་སོས་པར་འགྱུར་རོ༔ ཡང་མིག་ལ་ལིང་ཐོག་བྱུང་༔ གླ་རྩི༔ ཀ་ར༔ ཅུ་གང་༔ ཞུན་ཐིག་ལེ་རྣམས་
རྩི་བཞིན་བྱས་ཏེ༔ མིག་ལ་ཟི་ཙམ་རེ་གདབ་སྔགས་འདི་ཅི་མང་དུ་བཟླས་ཏེ་ཕུག་རོན་གྱི་དང་རུའི་རྩེ་མོས་
ལྕེ་རྩེ་ནས་བླངས་ལ་མིག་ལ་བླན་པས་སོས་པར་འགྱུར་རོ༔ ཨོ་ལྷིང་ལྷིང་ཐོག་ཐོག་ཨ་ཙི་ལི་སྭཱ་ཧཱ༔ ཡང་
མིག་ཏུ་རྡུལ་དང་གྲ་མ་སོང་ན༔ སྔགས་འདིས་ཕྱིན་པར་འགྱུར་རོ༔ ཨོཾ་ཡ་མ་ཏན་ཏིང་སྭཱ་ཧཱ༔ ཡང་དུས་
གཉེན་པོའི་དུས་སུ་མིག་ལ་ཟན་བསྒྲོས་ལ་བརྒྱ་རྩ་གཅིག་བཏང་ན་མིག་ལོང་བར་མི་འགྱུར་རོ༔ ཡང་རྩ་ཨ་
བ་དང་༔ ཅོང་ཞི་དང་༔ བྲག་ཞུན་དང་༔ སྦྲུལ་སྔོན་པོའི་ཤ་དང་༔ འབྲས་བུ་གསུམ་དང་༔ དོམ་མཁྲིས་དང་༔
ཁྱི་ནག་པོའི་མཁྲིས་པ༔ སྤྲེའུའི་མཁྲིས་པ༔ རྟ་ནག་པོའི་མཁྲིས་པ༔ མིའི་མཁྲིས་པ༔ འུག་པའི་མཁྲིས་པ༔ སྔོ་
རྟག་ཏུ་ངུ་༔ དེ་རྣམས་སྦྲང་རྩི་དང་སྦྱར་ཏེ༔ ལྟོང་སྟོང་ལ་ཟླ་བ་གསུམ་ཟོས་ན་ཤའི་སྤྱན་དང་ལྡན་ཅིང་རིག་པ་
རྡོ་རྗེ་ལུ་གུ་རྒྱུད་གསལ་བར་འགྱུར་རོ༔ ཡང་སྲིན་བུ་མེ་ཁེར་དང་༔ ལྷང་མ་ལྷང་ཚེར་དང་༔ དེ་མོ་ནག་མོའི་
སྒོ་ང་དང་སྦྱར་ལཿ མིག་གི་སྟེང་དུ་བླུན་ཅིང་ཕྱིན་ན་འོད་སྣ་ཚོགས་པ་འཆར་བར་འགྱུར་ངེས་སོ༔ སྔགས་
འདི་ཡང་འབུམ་ཚོའམ་ཅི་མང་དུ་ཡི་དམ་བྱས་ཏེ་བཟླས་ན༔ འོད་ཀོར་ཕོར་པ་ཙམ་དུ་འཕེལ་བར་འགྱུར་རོ༔
ཨོ་ཆེན་ཀོང་ཆེན་བྷ་ཧ་ན་ཞུ་ཆེན་ཞུ་ཧ་ན་གྷ་མི་སྟོན་ཡཾ༔ དེས་ནི་ཡེ་ཤེས་ཀྱི་སྤྱན་གསལ་ཞིང་རྒྱས་པར་འགྱུར་
རོ༔ རྩ་ལམ་ཐམས་ཅད་བྱང་ཞིང་རིག་པ་འཕེལ་བར་འགྱུར་རོ༔ ལར་མིག་ལ་ཕན་པའི་སྨན་རྣམས་སྦྱར་
ཞིང་༔ སྔགས་ལ་ཡང་འབད་པར་བྱའོ༔ མན་ཤེལ་དང་༔ རིན་ཆེན་དང་༔ སཱུ་རྱ་དང་༔ ཙནྡྲ་དང་༔ ཨཱ་ལོ་ཀེ་
ཐབས་སྣ་ཚོགས་ལ་བསླབ་ཅིང་༔ རིག་པ་དངོས་ཀྱི་འཕེལ་རྩི་བར་བྱའོ༔ ཀྱེ་མ་རིག་པ་དངོས་ཉིད་ལྟ་བའི་
སྐྱེས་བུ་རྣམས༔ སྒྲོན་གསལ་མན་ངག་འདི་ལ་ནན་ཏན་མཛོད༔ དངོས་པོ་གཤིས་ཀྱི་གནས་ལུགས་ལུ་གུ་
རྒྱུད༔ འདི་ལས་ཆོས་གཞན་ཡོད་རེ་ན་ར་ཀན༔ བྱས་ཆོས་ཚེ་འདིར་ཤོར་བའི་གང་ཟག་རྣམས༔ བྱར་མེད་
གནས་ལུགས་བལྟས་ན་མི་ལེགས་སམ༔ འདི་མེད་ཆོས་ལ་འབུངས་ཀྱང་སངས་རྒྱས་རིང་༔ དེ་ཕྱིར་ཉག་
གཅིག་བསྒོམས་ན་མི་ལེགས་སམ༔ རིག་འཛིན་ལྷག་མེད་འགྲུབ་པ་རྣམས་དང་ནི༔ དབྱེར་མེད་གཅིག་ཏུ་
བསྲེས་ན་མི་ལེགས་སམ༔ དུས་གསུམ་སངས་རྒྱས་འདི་དང་ཞལ་མཇལ་ནས༔ འབྲས་བུ་ཕྱི་དུས་རེ་བས་ག་
ནས་འོང་༔ ཟག་བཅས་སྒྱུ་ལུས་ཁོལ་པོ་གཏན་མི་ནུས༔ རྡོས་བཅས་ད་རེས་ཆོད་ཅིག་སྲིན་བུ་ཚོ༔ བསམ་
467

བི་མ་སྙིང་ཐིག
གཏན་མིག་གི་སྒྲོན་མ་ཞེས་བྱ་བ༔ པཎྜི་ཏ་ཆེན་པོ་བི་མ་ལ་མི་ཏྲས་མཛད་པ་རྫོགས་སོ༔ རྒྱ་རྒྱ་རྒྱ༔ ཁ་ཐཾ༔ བླ་
མ་དམ་པ་ཀུ་མ་རཱ་ཛའི་གདམས་པ༔ བྱར་མེད་ཀློང་ཡངས་ཀྱི་རྣལ་འབྱོར་པ་ཀློང་ཆེན་རབ་འབྱམས་ཀྱིས་
ནན་ཏན་དུ་ཞུས་པ་སྤྱི༔ རྒྱ་རྒྱ་རྒྱ༔ དགེའོ༔
༈ ཉེ། རྟེན་འབྲེལ་བསྡུས་པའི་སྒྲོན་མ་དང་། ཉོ། རྡོར་སེམས་དམིགས་དྲུག་རྩ་བ་བཅས་དཔེ་མངོན་ན་སླར་འདིར་འཇུག་
༄༅༔ སངས་རྒྱས་ལ་ཡིད་ཆེས་སྐྱེས་ཙམ་ན༔ བརྒྱུད་པའི་བྱིན་རླབས་འབྱུང་བར་ངེས༔ གོང་མ་ལ་མོས་པ་
སྐྱེས་ཙམ་ན༔ ཐུགས་རྗེའི་བྱིན་རླབས་འབྱུང་བར་ངེས༔ བླ་མ་ལ་གདུང་བ་སྐྱེས་ཙམ་ན༔ ཉམས་དང་བྱིན་
རླབས་སྐྱེ་བར་ངེས༔ སྣང་སྲིད་ཆོས་སྐུར་ཤེས་ཙམ་ན༔ ཉོན་མོངས་རང་སར་གྲོལ་བར་ངེས༔ ཡེ་གྲོལ་ཅེར་
བཞག་གིས་རྒྱས་ཐེབས་ན༔ སངས་རྒྱས་དགོངས་པ་ཡིན་པར་ངེས༔ ལུས་ངག་བདེ་བ་རྙེད་ཙམ་ན༔ བླ་མའི་
བྱིན་རླབས་ཡིན་པར་ངེས༔ འཁྲུལ་པ་ཕྱི་རོལ་གྱི་སྣང་བ་འགགས་ཙམ་ན༔ རང་གི་རྩོལ་བ་ཡིན་པར་ངེས༔
དེ་ལྟར་རྟོགས་པའི་རྣལ་འབྱོར་བདག འཁོར་འདས་རུ་ཤན་ཕྱེད་པས་བདེ༔ ཞེས་ལྕེ་བཙུན་གྱི་མགུར་རོ༔
སྤྱི༔ ཛ་ཡནྟ༔
༄༅། །བི་མ་སྙིང་ཐིག་གི་སྤྲོས་མེད་དབང་དཀྱིལ་ནི་གཞི་མཐིང་ག་མཐར་འོད་ལྔའི་ར་བས་བསྐོར་བའི་
དབུས་སུ་བུམ་པ་བསྣོལ་མ་གཉིས་ཀ་དམར་པོ་མགུལ་ཆིངས་དར་ལྗང་ཁུ་པདྨ་དམར་པོ་ཤིང་ལོས་བརྒྱན་པ་
ཞབས་གཉིས་ལ་སྣ་ཚོགས་པད་གདན་སྟེང་མའི་ཞབས་མདུན་དང་འོག་མའི་ཞབས་ལྷོར་བསྟན་ཏོ། །ཞབས་
གཉིས་མཚམས་སུ་ཐིག་ལེ་དཀར་པོ། དེ་བཞིན་ལྷོ་ནུབ་ཏུ་སེར་པོ། ནུབ་བྱང་དམར་པོ། བྱང་ཤར་ལྗང་གུ་
སོ་སོ་ལ་འོད་ལྔས་འདི་ལྟར་བསྐོར་ཏེ་ཐམས་ཅད་ཀྱང་རེག་ཐུག་མེད་པར་བྲི། སྤྲོས་མེད་དཀྱིལ་འཁོར་འདི་
ལ་བྲི་ཚུལ་མི་འདྲ་བ་ཡོད་ཀྱང་ཀུན་མཁྱེན་ཆེན་པོའི་ཡིག་ཆ་ལས་འབྱུང་བ་ལྟར་ཡིན་པས་ཡིད་ཆེས་ཀྱི་
གནས་ཡིན་ལ། འདིའི་ཐིག་འདེབས་ཚུལ་ཟབ་མོ་ཡང་ཐིག་ཏུ་ཡང་གསུངས། འདི་ཤིན་ཏུ་སྤྲོས་མེད་ཀྱི་གོང་
དུ་དགོས། །
༄༅། །བི་མ་སྙིང་ཐིག་སྤྲོས་བཅས་དཀྱིལ་འཁོར་བྲི་ཚུལ་རྟ་བབས་སོགས་མཁའ་འགྲོ་སྙིང་ཐིག་དང་འདྲ།
རྩིག་པ་དང་རྟ་བབས་སྣམ་བུའི་ཁ་དོག་སོགས་ཀྱང་ཁྱད་མེད། ལྷ་གནས་ལ་དབུས་སུ་པད་འདབ་བརྒྱད་ལྟེ་
བ་མཐིང་ག་ཟེའུ་འབྲུ་སེར་པོ་ཅན། དབུས་སུ་རྣམ་སྣང་ཡབ་ཡུམ་མཐིང་ག་ཡབ་འཁོར་དྲིལ། པད་འདབ་
ཤར་དུ་རྡོར་སེམས་ཡབ་ཡུམ་གཞན་གསུམ་ལའང་ཡབ་ཡུམ་ པད་ཟླའི་གདན་ལ་བཞུགས་པའོ། ། རིགས་
468

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
འགྲེས་ཡབ་ཐམས་ཅད་གཡས་རང་རྟགས་ཕྱག་མཚན་ཐུགས་ཀ་དང་གཡོན་དྲིལ་བུ་དཀུར་བརྟེན་ཐམས་
ཅད་ ལོངས་ སྤྱོད་ རྫོགས་ སྐུ། ཡུམ་རྣམས་ སྐུ་མདོག་ཡབ་ལྟར་ གྲི་ཐོད་འཛིན་པའོ། །ཞབས་རྡོར་སྐྱིལ།
མཚམས་ཀྱི་འདབ་བཞིར་ཤར་ལྷོར་ལཱ་སྱེ་དཀར་མོ་མེ་ལོང༌། ལྷོ་ནུབ་མཱ་ལེ་མཐིང་ག་རིན་པོ་ཆེའི་ཕྲེང་བ།
ནུབ་བྱང་གི་རྟི་དམར་མོ་པཱི་ཝཾ། བྱང་ཤར་ནིརྟི་ལྗང་གུ་གར་གྱི་ཕྱག་རྒྱ་ཅན་པད་ཉིའི་གདན་ལ་སེམས་སྐྱིལ་
གྱིས་བཞུགས་པ། པདྨ་བྲི་ཚུལ་ལ་ཕྱོགས་བཞི་ནང་མ་རྣམས་ཤར་དཀར་ལྷོ་སེར་ནུབ་དམར་བྱང་ལྗང་ཕྱི་
རིམ་མཐིང་ག མཚམས་བཞིའི་ནང་མ་དམར་སྐྱ་ཕྱི་མ་ལྗང་གུ་ཡིན་ནོ། །འདོད་སྣམ་ལ་མཆོད་པའི་ལྷ་མོ་སྤྱི་
ལྟར་རོ། །སྒོ་བ་ཡབ་ཡུམ་མེད། ཕྱི་རོལ་དུ་རྡོ་ར་དང་དེ་ཕྱིར་མེ་རི་ལྔ་ལྡན་གྱིས་སྤྱད་དགོས། དུར་ཁྲོད་དང་
པད་ཕྲེང་མེད། ཀུན་མཁྱེན་ཆེན་པོའི་ཕྱག་བཞེས་བཞིན་གཏེར་ཆེན་བླ་མ་མཆོག་གི་དཀྱིལ་ཐང་ལ་ཞིབ་ཏུ་
བལྟས་ནས་ཇི་ལྟ་བ་བཞིན་བྲིས་པ་ཡིན། ཀུན་མཁྱེན་ཆེན་པོའི་ཕྱག་ལེན་རྒྱུན་འཁྲུལ་མེད་ཡིན་གསུངས།
འགྱུར་མེད་སྐལ་བཟང་ཁུ་དབོན་གྱི་ཕྱག་བྲིས་ལས་བཤུས་སོ།། །།དགེའོ།། །།
469

བི་མ་སྙིང་ཐིག
༄༅༔ ༔བླ་མའི་རིམ་པ་ཚིག་དོན་བཅུ་པ་ཞེས་བྱ་བ་
བཞུགས་སོ༔ ༔
༄༅༔ རྒྱ་གར་སྐད་དུ༔ གུ་རུ་ཀྲ་མ་མ་ཧཱ་སནྟི་ཨུ་པ་དེ་ཤ་ནཱ་མ༔ བོད་སྐད་དུ༔ བླ་མའི་རིམ་པ་རྫོགས་
པ་ཆེན་པོ་གནད་གྱི་མན་ངག་ཅེས་བྱ་བ༔ བླ་མ་དམ་པ་རིན་པོ་ཆེ་རྣམས་ལ་ཕྱག་འཚལ་ལོ༔ བླ་མའི་རིམ་པ་
བསྟན་པ་ལ་དོན་བཅུ་སྟེ༔ བླ་མའི་མཚན་ཉིད་བསྟན་པ་དང་༔ བླ་མའི་རང་བཞིན་བསྟན་པ་དང་༔ བླ་མ་ཇི་
ལྟར་བཀུར་བའི་རིམ་པ་དང་༔ གསོལ་བ་ཇི་ལྟར་བཏབ་པ་དང་༔ དེ་ལ་བྱིན་རླབས་འབྱུང་བས་ཡིད་ཆེས་
བསྐྱེད་པའི་མཚན་ཉིད་བསྟན་པ་དང་༔ བླ་མའི་བྱེ་བྲག་བསྟན་པ་དང་༔ བླ་མ་ཇི་ལྟར་མཉེས་པར་བྱ་བའི་
རིམ་པ་དང་༔ བླ་མ་ལ་ལོག་པར་བལྟས་ཤིང་མཉེས་པར་མ་བྱས་པའི་ཉེས་དམིགས་དང་༔ དེ་ལ་བཤགས་
པའི་ཚད་དང་༔ ཡོན་ཏན་ལ་དམིགས་ནས་བསྟན་པའི་ཁྱད་པར་དང་བཅུའོ༔ དེ་ལ་དང་པོ་བླ་མའི་མཚན་
ཉིད་བསྟན་པ་ལ་གཉིས་ཏེ༔ རང་བཞིན་གྱི་མཚན་ཉིད་དང་༔ བརྟགས་པའི་མཚན་ཉིད་དོ༔ རང་བཞིན་གྱི་
མཚན་ཉིད་ནི༔ རང་བཞིན་གྱི་གཟུང་འཛིན་ཆུང་བ་དང་༔ རྣམ་རྟོག་ཆུང་བ༔ ཅི་ལའང་ཡངས་པ༔ ལུས་ངག་ལ་
ལྷོད་ཡོད་པའོ༔ བརྟགས་པའི་མཚན་ཉིད་ནི༔ བཀོད་པའི་ཆེན་པོ་ལས༔ མཁས་ཤིང་བྱ་བ་དང་བྲལ་བ༔
ཆོས་ཉིད་དོན་ལྡན་ཚད་ཕེབས་པ༔ འདོད་པའི་དོན་ལ་རྨོངས་པ་མེད༔ གསང་སྔགས་བླ་མའི་མཚན་ཉིད་དོ༔
ཞེས་གསུངས་པས༔ ཡང་དག་པར་བརྟགས་ན༔ མཁས་ཤིང་བྱ་བ་དང་བྲལ་བ་ཞེས་པ་བཞི་སྟེ༔ ཡངས་ཤིང་
རྒྱུད་ལ་མཁས་པ་དང་༔ གོམས་ཤིང་གསང་སྔགས་ཀྱི་སྒྲུབ་ཐབས་ལ་མཁས་པ་དང་༔ རྟོགས་ཤིང་ལྟ་བ་ལ་
མཁས་པ་དང་༔ ཉམས་སུ་བླང་ཞིང་ཉམས་མྱོང་ལ་མཁས་པའོ༔ དང་པོ་ཡངས་ཤིང་རྒྱུད་ལ་མཁས་པས་
གསང་སྔགས་ཀྱི་རྒྱུད་མ་ལུས་པའི་དོན་བླ་མ་གོང་མ་རྣམས་ལས་ཐུགས་ལེགས་པར་སྦྱངས་པས༔ སློབ་མ་
ལ་འཁྲུལ་པ་མེད་པར་སྟོན་ཤེས་པ་དེ་ཡང་རས་ཆོད་དང་གཟུ་ལུམས་ལ་སོགས་པའི་ཚུལ་མ་ཡིན་པ་སྟོན་
ཤེས་པའོ༔ གོམས་ཤིང་སྒྲུབ་པ་ལ་མཁས་པས་བསྙེན་སྒྲུབ་ཡན་ལག་བཞིའི་དོན་སྡེབས་ཤེས་པའོ༔ རྟོགས་
ཤིང་ལྟ་བ་ལ་མཁས་པས་སྤྱིར་ཐེག་པ་མཐའ་དག་གི་དོན་ལ་ལྟ་བའི་དོན་ཤེས་པས་གཞན་གྱི་སྒྲོ་འདོགས་
470

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
ཆོད་པ་དང་༔ བྱེ་བྲག་ཏུ་ཆོས་ཉིད་མངོན་སུམ་གྱི་དོན་ལ་མཁས་པ་ཡིད་དཔྱོད་ཚིག་གི་སྤྱོད་པ་ལས་གྲོལ་
བའོ༔ ཉམས་སུ་བླངས་ཤིང་ཉམས་མྱོང་ལ་མཁས་པ་ནི་རང་གིས་ཉམས་སུ་བླངས་པས་ཤེས་བྱ་ནང་གི་སྒྲོ་
འདོགས་ཆོད༔ ཉམས་མྱོང་ལ་མཁས་པས་སྐལ་ལྡན་གཞན་གྱི་རྒྱུད་གྲོལ་བར་ནུས་པའོ༔ བྱ་བ་དང་བྲལ་
ཞེས་པ་ནི༔ དེ་ཡང་བླ་མ་དེ་འཇིག་རྟེན་གྱི་བྱ་བ་དང་བྲལ་ནས་རི་ཁྲོད་དམ་དགོན་པ་བརྟེན་ཅིང་འཁོར་མང་
པོ་དང་འདུ་འཛི་སྤངས་པ་ནི་ཆོས་ཉིད་བྱ་བ་དང་བྲལ་བ་རྒྱུད་ལ་བརྟེན་པའི་རྟགས་སོ༔ ཆོས་ཉིད་དོན་དང་
ལྡན་ཅེས་པ༔ ཆོས་ཉིད་དོན་དང་ལྡན་པས་འཇིག་རྟེན་གྱི་རྩིས་གདབ་ལས་འདས་པའོ༔ ཚད་ཕེབས་ཞེས་པ༔
ཆོས་ཚིག་ཕྱིར་མ་སོང་ལག་ཏུ་བླང་རྒྱུའི་ཆོས་ཐམས་ཅད་ཚད་ལ་ཕེབས་པས༔ ཉམས་སྐྱེས་པ་དང་༔ འདོད་
པའི་དོན་ལ་རྨོངས་པ་མེད་ཅེས་པ༔ སློབ་མ་དེ་གང་འདོད་པའི་ཆོས་ཀྱི་དོན་ལ་རྨོངས་པ་མེད་པར་སྟོན་ཞེས་
པ་ནི་སྔོན་སྦྱངས་པའི་རྟགས་ཡིན་ནོ༔ ཡང་ན་གཏེར་ཆེན་པོ་ལ་ལོངས་སྤྱོད་པའི་རྟོགས་སོ༔ དེ་ལྟར་མཚན་
ཉིད་ལྔ་དང་ལྡན་ན་བླ་མའི་མཚན་ཉིད་ལྡན་པའོ༔ སྤྱི་དོན་གཉིས་པ་བླ་མའི་རང་བཞིན་ནི༔ ལུས་ཀྱི་སྤྱོད་པ་
དལ་ཆགས་པ་དང་༔ ངག་གི་སྤྱོད་པ་དྲངས་པོར་སྨྲ་བ་དང་༔ སེམས་ཀྱི་སྤྱོད་པ་ཏིང་ངེ་འཛིན་མ་ཡེངས་པའོ༔
དེ་ལྟ་བུའི་རང་བཞིན་དང་ལྡན་ན་བླ་མ་རྡོ་རྗེ་འཛིན་པ་ཞེས་བྱའོ༔ སྤྱི་དོན་གསུམ་པ༔ བླ་མ་ཇི་ལྟར་བཀུར་
བའི་རིམ་པ་ནི༔ བླ་མ་མཐོང་བའི་ཚེ་ན་མཐོང་ཕྱག་འཚལ་བས་ནི༔ སངས་རྒྱས་ཀྱི་ཞིང་ཁམས་མངོན་སུམ་
དུ་བྱེད་པའི་དགོས་པ་ཡོད༔ བླ་མ་ལ་དུས་རྟག་ཏུ་མཎྜལ་ཕུལ་བས་བྱང་ཆུབ་སེམས་དཔའི་ས་ལ་སྤྱོད་པའོ༔
དུས་རྟག་ཏུ་ལུས་གུས་པ་དང་བཅས་པས་ཕྱག་བཙལ་ན་འཁོར་ལོས་སྒྱུར་བའི་རྒྱལ་པོའི་ལོངས་སྤྱོད་དང་
མཉམ་མོ༔ དུས་རྒྱུན་དུ་བསྐོར་བ་བྱས་ན་འགྲོ་བ་ཐམས་ཅད་བྱམས་ཤིང་ཀུན་གྱིས་ལེགས་པ་སྟེར་བར་
འགྱུར་རོ༔ དུས་རྟག་ཏུ་དྲིལ་ཕྱིས་བྱས་ན་རྡོ་རྗེའི་མིག་དང་ལྡན་པར་འགྱུར་རོ༔ དྲི་ཞིམ་པོའི་ཐིག་ལེ་བྱས་ན་
བདེ་བ་འབའ་ཞིག་ལ་ལོངས་སྤྱོད་དོ༔ བླ་མ་ལ་རང་གི་ལུས་ཕུལ་ཏེ་བླ་མའི་བྱ་བ་ལ་མཁས་པར་བྱས་ན༔
འགྲོ་བ་ཐམས་ཅད་བྲན་དུ་ཁོལ་བར་འགྱུར་རོ༔ ངག་གི་བསྟོད་པ་སྣ་ཚོགས་པས་བསྟོད་ན་དབྱངས་ཀྱི་སྙན་
པས་སངས་རྒྱས་ཀྱི་ཞིང་ཡོངས་སུ་དག་པར་སྐྱེ་བར་འགྱུར་རོ༔ བླ་མ་ལ་འཁོར་གསུམ་ཡོངས་སུ་དག་པ་
ལན་ཅིག་བྱས་ན་ཚེ་འདི་ལ་བྱ་བ་རྣམས་ལེགས་པར་འགྲུབ་ཅིང་མ་འོངས་དུས་ན་སྟོང་འཁོར་ལོས་སྒྱུར་བའི་
རྒྱལ་པོར་སྐྱེ་བར་འགྱུར་རོ༔ ལན་གཉིས་བྱས་ན་ཚེ་འདི་ལ་ཉེས་པ་སྤང་ཞིང་མ་འོངས་པའི་དུས་ན་སྟོང་ས་
འཛིན་གྱི་རྒྱལ་པོར་འགྱུར་རོ༔ ལན་གསུམ་བྱས་ན་ཚེ་འདི་ལ་ཀུན་གྱིས་སྙན་པ་སྒྲོག་ཅིང་མཆོད་པའི་གནས་
47

བི་མ་སྙིང་ཐིག
སུ་འགྱུར་བ་དང་༔ མ་འོངས་པའི་དུས་ན་མཁའ་སྤྱོད་གྱི་སིདྡྷི་ཐོབ་པར་འགྱུར་རོ༔ ལན་བདུན་བྱས་ན་འདི་
ཉིད་ལ་དོན་ཇི་ལྟར་བསམས་པ་ལྟར་འགྲུབ་ལ་འདི་ནས་ཤི་འཕོས་མ་ཐག་ཏུ་རིག་འཛིན་རྒྱལ་པོར་གྱུར་ནས༔
འགྲོ་བ་རྣམས་ཀྱི་ཁ་ལོ་གྱེན་ལ་བསྒྱུར་བའོ༔ རང་གི་ལོ་གྲངས་ཞིག་བྱས་ན་འདི་ཉིད་ལ་ཚེ་ལ་དབང་བའི་
རིག་འཛིན་གྲུབ་པས་ཇི་སྲིད་གནས་པ་བཞིན་དུ་གནས་པ་དང་༔ སེམས་ཅན་རྣམས་ཀྱི་ཉོན་མོངས་པའི་རྟོག་
པ་སེལ་ཞིང་རྫུ་འཕྲུལ་སྣ་ཚོགས་ཀྱིས་འགྲོ་བ་བཏུལ་ནས་ཐ་མ་ཟག་བཅས་མི་སྣང་བར་སངས་རྒྱ་བ་ལ་ཐེ་
ཚོམ་མེད་དོ༔ ཡང་རང་གི་བླ་མ་ལ་བདུན་རྣམ་པར་དག་པའི་སྒོ་ནས་རས་ཡུག་ཅིག་ཙམ་ཕུལ་བས་ཀྱང་མ་
འོངས་པའི་དུས་ན་ནོར་བུའི་བང་མཛོད་ལ་ལོངས་སྤྱོད་པར་འགྱུར་རོ༔ དེ་ལྟར་ཡང་བདུན་རྩིའི་རྒྱ་མཚོ་
འབྱུང་བའི་རྒྱུད་ལས༔ ནམ་མཁའ་གང་བའི་སངས་རྒྱས་ལཿ སྣ་ཚོགས་རིན་ཆེན་སྤྲུས་པ་ཡིས༔ སྟོང་གསུམ་
གང་བ་ཕུལ་གྱུར་བས༔ བླ་མའི་བ་སྤུ་ཉག་རེ་ལཿ མར་གྱི་ཐིག་པ་གཅིག་བྱུགས་པ༔ བརྒྱ་ཕྲག་མང་པོའི་
ཆར་མི་ཕོད༔ ཐ་མ་སྤྱོད་ལམ་དུ་མའི་སྒོ་ནས་བླ་མ་མཉེས་པར་བྱས་ཏེ༔ བླ་མ་བཞེངས་པའི་དུས་སུ་ལངས་
པ་དང་༔ ཐལ་མོ་སྦྱར་བ་དང་༔ བཞུགས་པའི་དུས་སུ་སྟན་བཏབ་པ་དང་༔ མཎྜལ་ཕུལ་བ་དང་༔ རང་བླ་
མའི་དྲུང་དུ་སྦྲིད་པ་ལུ་བའི་དུས་སུ་ཁ་ལ་ལག་པས་དགབ་པ་དང་༔ མདོར་ན་བག་མ་གསར་པའི་ཚུལ་དུ་
བྱས་པས་སྤྲུལ་པའི་ཞིང་ཁམས་སུ་དབུགས་འབྱིན་པར་འགྱུར་རོ༔ དེ་ཡང་བླ་མ་དེ་རང་ལ་གཅེས་པའི་བུ་
ལྟར་ཡིད་ལ་ཁུར་བས་བྱིན་རླབས་འདོད་འཇོའི་བ་ལྟར་འབྱུང་བ་དང་༔ དུས་ཀྱི་ལྟོ་བཞིན་དུ་ཡིད་ལ་བྱས་
པས་བྱིན་རླབས་བཀྲེས་སྐོམ་པ་ལ་བཟའ་བཏུང་ཟས་འཐུངས་པ་ལྟར་འབྱུང་བ་དང་༔ ནད་པས་སྨན་པ་
བརྟེན་པ་ལྟར་གཡེང་བ་མེད་པར་ཁུར་བས་བྱིན་རླབས་རྟག་ཏུ་བདེ་བ་ལ་ལོངས་སྤྱོད་པའོ༔ དེ་བཞིན་
འཇིགས་སར་ལམ་གྱི་སྐྱེལ་མ་བཞིན་དང་༔ མུན་ཁང་གི་སྒྲོན་མ་བཞིན་དང་༔ ཡིད་བཞིན་ནོར་བུ་བཞིན་དུ་
ཐབས་སྣ་ཚོགས་ཀྱི་བླ་མ་བརྟེན་པར་བྱའོ༔ སྤྱི་དོན་བཞི་པ་གསོལ་བ་ཇི་ལྟར་གདབ་པ་ནི༔ བཀོད་པ་ཡིད་
བཞིན་ནོར་བུ་རིན་པོ་ཆེ་འབྱུང་བའི་རྒྱུད་ལས༔ བླ་མ་རྡོ་རྗེ་འཛིན་པ་ནི༔ ཁམས་གསུམ་འཁོར་བའི་གཉེན་
གཅིག་པོ༔ འགྲོ་བ་མགོན་མེད་རྣམས་ཀྱི་སྐྱབས༔ ཐར་པའི་ལམ་སྐས་ཆེན་པོ་སྟེ༔ མ་རིག་སེལ་བའི་སྒྲོན་མེ་
ལ༔ མུན་པའི་ཚོགས་བདག་སྐྱབས་སུ་མཆི༔ འཁོར་བའི་འདམ་གྱི་ཚོགས་དག་ཏུ༔ བྱིང་བ་སྐྱབས་མེད་
བདག་ལ་སྐྱོབས༔ དུག་གསུམ་མེ་ཡིས་བརླན་བྲལ་བས༔ སྡུག་བསྔལ་སྐམ་ལ་གནས་པ་ལ༔ ཐུགས་རྗེའི་
ཆུ་རྒྱུན་བདག་ལ་ཕོབ༔ རྩུབ་འགྱུར་དམྱལ་བའི་མེ་ཆེན་འབར༔ རང་བྱུང་བརླན་གྱིས་བསིལ་བར་མཛོད༔
472

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
བླ་མ་རྡོ་རྗེ་འཆང་བའི་ལྷ༔ ལྷ་ཡི་ལྷ་ཁྱོད་ཕྱག་འཚལ་ལོ༔ བདག་ནི་བསྐལ་པ་ཐོག་མ་ནས༔ ལུས་ཀྱིས་
བཅིངས་པའི་སེམས་ཅན་དག༔ འབྱུང་བའི་སྣོད་དང་བྲལ་གྱུར་ལ༔ འོད་གསལ་དྲི་མེད་ལུས་ལྡན་ཤོག སྨྲ་
བ་ངག་གིས་བཅིངས་པ་ལ༔ འཁྲུལ་པའི་གཏམ་རྒྱུད་ཟུངས་ཟད་ནས༔ བརྗོད་དུ་མེད་པའི་དོན་ལྡན་ཤོག༔
འགྱུར་མེད་སེམས་ཀྱི་རྟོག་པས་བཅིངས༔ མི་རྟོག་གསལ་བའི་སྣང་མཐོང་ནས༔ བསམ་འདས་འཕྲོ་འདུ་
ཆད་པར་ཤོག༔ དེ་ལྟར་ལུས་ངག་ཡིད་གསུམ་ལ༔ བྱིན་གྱིས་བརླབས་ནས་སྐུ་གསུམ་གྱི༔ འབྲས་བུ་ཚད་ལ་
ཕེབས་པར་མཛོད༔ ཅེས་གསུངས་པས༔ དེ་ལྟར་ཉིན་ལན་གསུམ་མཚན་ལན་གསུམ་གསོལ་བ་བཏབ་པསI༠
སྐུ་གསུང་ཐུགས་ཀྱི་བྱིན་རླབས་བརྗོད་ཀྱིས་མི་ལངས་པ་འབྱུང་བ་ནི་རང་གི་སྤྱི་བོའི་གཙུག་ཏུ༔ འོག་ཟླ་བ་
སྟེང་ཉི་མ་དེ་གཉིས་གའུ་ཁ་སྦྱར་བ་ལྟ་བུའི་ནང་ན་ཨ་ཡོད་པ་ལས༔ དེ་ལས་འོད་དཔག་ཏུ་མེད་པ་འཕྲོས་
སྟེ
པས་རང་གི་བླ་མ་སྤྱི་བོའི་གཙུག་ཏུ་སྤྱན་དྲངས་ཏེ༔ བླ་མ་སྐྱིལ་ཀྲུང་ཕྱེད་པས་གདན་སྟེངས་སུ་བཞུགས་པ་ལ་
གསོལ་བ་བཏབ་པས༔ བླ་མ་བདེ་བའི་ངོ་བོར་ཞུ་ནས་ཞབས་གཡས་པའི་མཐེ་བོང་ལས་བྱང་སེམས་ཀྱི་ཐིག་
ལེ་སྲན་མའི་གའུ་ཙམ་ཡུངས་འབྲུ་ཙམ་ཕྲམ་ཕྲམ་བྱུང་སྟེ་སྤྱི་བོར་ཐིམ་པས་ལུས་ཀྱི་སྡིག་པ་དག་ནས་ལུས་
བདེ་བའི་ངོ་བོར་ཞུ༔ དེ་ནས་མགྲིན་པར་སླེབས་པས་ལུས་ངག་ཡིད་གསུམ་བདེ་བའི་ངོ་བོར་ཞུ་ནས༔ བདེ་
བ་རྒྱ་ཆེན་པོར་འཕེལ་བའི་གནས་པ་ལ་བློ་ཡི་སེམས་གནས་པར་བྱའོ༔ འདི་དུས་ན་བདག་ཇི་བཞིན་སེམས་
ཅན་ཐམས་ཅད་ཀྱང་དེ་ལྟར་གྱུར་པ་ལ་བློ་གནས་པར་བྱའོ༔ དེ་ལྟར་ཉིན་ལན་གསུམ་དང་མཚན་ལན་གསུམ་
བྱས་ན་བླ་མའི་བྱིན་རླབས་དངོས་སུ་འབྱུང་བ་ལ་ཐེ་ཚོམ་མེད་དོ༔ དེ་ལྟར་འཇིག་རྟེན་འདིར་ཡང་ལེགས་པ་
ཐམས་ཅད་འགྲུབ་ཅིང་ཉེས་པ་ཐམས་ཅད་སྤངས་པར་འགྱུར་རོ༔ མ་འོངས་པའི་དུས་ན་ཚོགས་གཉིས་
རྫོགས་པས་སྐུ་གཉིས་འགྲུབ་པའོ༔ རྡོ་རྗེ་བདུད་རྩི་འབྱུང་བའི་རྒྱུད་ལས༔ ལྷ་སྐུ་འབུམ་ཕྲག་བསྒོམས་པ་
བས༔ བླ་མའི་སྐུ་བསྒོམས་བསོད་ནམས་འཕགས༔ དེས་ན་བླ་མའི་སྐུ་འདི་རིན་ཐང་ཆེ༔ རྫོགས་རིམ་བསྒོམ་
པའི་སྔོན་འགྲོ་དམ་པའོ༔ ཞེས་པའོ༔ ཡང་བཀོད་པ་ཆེན་པོ་ལས༔ ཡི་དམ་ལྷ་ཡི་སྐུ་བསྒོམས་ཀྱང་༔ བླ་མའི་
སྐུ་ལ་དམིགས་པ་མ་ལོག་ན༔ བརྒྱ་ཕྲག་སྟོང་གི་ཆར་ཡང་མི་འགྲོའོ༔ བསྙེན་སྒྲུབ་བཟླས་པ་ས་ཡ་བསཿ བླ་
མའི་གསོལ་ཚིག་ལན་གསུམ་བརྗོད་པ་ནི༔ ནུས་པ་འབུམ་ཕྲག་ཆར་ཡང་མི་ཕོད་དོ༔ རྫོགས་པའི་རིམ་པ་
བསྐལ་པའི་བར་དུ་ཡང་༔ འདུ་འཛི་སྤངས་ནས་བསྒོམས་པ་བས༔ བླ་མ་རང་སེམས་དཀྱིལ་དུ་ཤར་བ་ཙམ༔
སྟོང་ཕྲག་ཉི་ཤུ་ཆར་ཡང་མི་ཕོད་དོ༔ དེས་ན་བླ་མ་བསྒོམས་དང་བསྟོད་དང་བསམ་པ་ཡིས༔ སངས་རྒྱས་
473

བི་མ་སྙིང་ཐིག
འབྲས་བུ་གཅིག་ཆར་འགྲུབ་པར་ངེས༔ ཞེས་སོ༔ སྤྱི་དོན་ལྔ་པ་བྱིན་རླབས་འབྱུང་བས་ཡིད་ཆེས་བསྐྱེད་པའི་
མཚན་ཉིད་བསྟན་པ་ནི༔ བླ་མ་བརྟེན་པས་བྱིན་རླབས་འབྱུང༔ བྱིན་རླབས་འབྱུང་བས་བླ་མ་ལ་གདུང་བ་
འདི་ལྟར་སྐྱེ་སྟེ༔ སྐྱེས་བུ་མེའི་འོབས་སུ་ཚུད་པའི་སྡུག་བསྔལ་ལས་གྲོལ་བར་འདོད་པ་ལྟར་བླ་མ་ཡིད་ལ་
འདོད་པ་དང་༔ རྒྱ་མཚོའི་གླིང་ལ་གྲུ་པ་འདོད་པ་ལྟར་བླ་མ་ཡིད་ལ་འདོད་པ་དང་༔ རྒྱལ་པོའི་བཙོན་དུ་ཚུད་
པ་འདོན་པར་འདོད་པ་ལྟར་བླ་མ་ཡིད་ལ་འདོད་པ་དང་༔ གཤེད་མའི་ཁུང་དུ་ཚུད་པ་ལས་ཐར་བར་འདོད་
པ་ལྟར་བླ་མ་ཡིད་ལ་འདོད་པའོ༔ དེའི་རྟགས་སུ་འཇིག་རྟེན་གྱི་ཟང་ཟིང་དང་༔ ཨ་ཅང་ཆེས་ཏེ་རང་གི་མགོ་
དང་ཡན་ལག་དང་ལུས་རྣམས་ཀྱང་བླ་མ་ལ་གཏོང་བར་ནུས་པ་དག་འབྱུང་ངོ་༔ རྡོ་རྗེ་བཀོད་པའི་རྒྱུད་ལས་
ཀྱང་༔ རྒྱ་མཚོའི་གླིང་དང་མེ་ཆེན་འོབས༔ རྒྱལ་པོའི་བཙོན་རར་ཚུད་པས་ཀྱང་༔ བླ་མ་དྲན་ན་གྲོལ་བར་
ངེས་༔ ཞེས་སོ༔ སྤྱི་དོན་དྲུག་པ་བླ་མའི་བྱེ་བྲག་བསྟན་པ་ནི༔ བླ་མ་དང་སློབ་དཔོན་གཉིས་ཏེ༔ སློབ་དཔོན་
ལ་ཡང་གཉིས༔ འཇིག་རྟེན་པའི་སློབ་དཔོན་དང་༔ འདས་པའི་སློབ་དཔོན་ནོ༔ འཇིག་རྟེན་པའི་སློབ་དཔོན་
མིང་དུ་བཏགས་པ་དེ༔ སྨན་དང་༔ རྩིས་དང་༔ བཟོ་དང་༔ ཟས་ནོར་འཚོལ་བའི་ཡོན་ཏན་སློབ་པའི་སློབ་
དཔོན་ནོ༔ འདས་པ་ཡང་དག་པའི་སློབ་དཔོན་ལ་དྲུག་སྟེ༔ སྤྱིའི་སློབ་དཔོན་ཡུལ་མི་སྤྱིའི་སློབ་དཔོན་དུ་ཁུར་
བའོ༔ སྔགས་པ་སྤྱིའི་སློབ་དཔོན་དུ་ཁུར་བ་དང་གཅིག་ཡིན༔ འདྲེན་པའི་སློབ་དཔོན་ཆོས་སྒོར་འཛུད་པ་དེ་
ཡིན༔ དམ་ཚིག་དབང་གི་སློབ་དཔོན་ནི་དབང་བསྐུར་ཞིང་དམ་ཚིག་དང་སྡོམ་པ་འབོགས་པའོ༔ ཉམས་
ཆག་སྐོང་བའི་སློབ་དཔོན་ནི་རང་དམ་ཚིག་གི་སེལ་བྱུང་བ་དེ་ལ་སྐོང་བ་ཞུས་པ་དང་༔ 
ཚེ་དབང་བསྐུར་ནས་
རང་ལ་སྐྱོབ་པར་བྱེད་པའོ༔ ཤེས་རྒྱུད་གྲོལ་བའི་སློབ་དཔོན་ནི༔ གྲུབ་པའི་མཐའ་རྣམས་སློབ་པའོ༔ མན་
ངག་གི་སློབ་དཔོན་ནི་ལུང་འབོགས་པ་དང་མན་ངག་སྟོན་པའོ༔ དེ་ལྟར་སློབ་དཔོན་དྲུག་པོ་དེ་ཡང་༔ དམ་
ཚིག་ས་མ་ཡ་བཀོད་པའི་རྒྱུད་ལས༔ སྤྱི་དང་འདྲེན་དང་ཉམས་ཆག་སྐོང་༔ ཤེས་རྒྱུད་གྲོལ་དང་དམ་ཚིག་
དབང་༔ མན་ངག་ལུང་གི་སློབ་དཔོན་ལ༔ ཁུ་བོ་ཕ་དང་མ་དང་མིག སྙིང་བས་ལྷག་པའི་ཚུལ་བལྟ་སྟེ༔ སྒོ་
གསུམ་ཟོལ་ཟོག་སྒྱུ་མེད་པས༔ རབ་ཏུ་གཅེས་དང་ཡིད་འཐད་དབུལ༔ ཅེས་སོ༔ བླ་མ་ལ་གཉིས་ཏེ༔ རྩ་
བའི་བླ་མ་དང་༔ ཡན་ལག་གི་བླ་མའོ༔ རྩ་བའི་བླ་མ་ནི༔ བཞི་དང་ལྡན་ཏེ༔ དབང་བསྐུར༔ རྒྱུད་བཤད༔
ལུང་འབོགས༔ མན་ངག་བསྟན༔ ཅེས་པས༔ རང་ཡང་དེའི་ཆོས་ཉམས་སུ་ལེན་པ་དང་བཞི་འཛོམ་ན༔ རྩ་
བའི་བླ་མའོ༔ ཡན་ལག་གི་བླ་མ་ནི་གཅིག་ལྡན་གཉིས་ལྡན་གསུམ་ལྡན་བཞི་ལ་སོགས་པའོ༔ དེ་ཡང་རྩ་
474

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
བའི་བླ་མ་དང་ཡན་ལག་གི་བླ་མ་ཚོགས་བསགས་པའི་ཞིང་ཁྱད་པར་ཆེ་སྟེ༔ སྟོབས་བདུན་འགྱུར་དུ་ཡོད་
པས་གཅིག་ལྡན་པས་གཉིས་ལྡན་ཆེ༔ དེ་བདུན་པས་གསུམ་ལྡན༔ དེ་གསུམ་ཀ་འབུམ་ཕྲག་བདུན་ལ་དགེ་
བའི་རྩ་བ་བསྐྱེད་པ་བས་རྩ་བའི་བླ་མ་གཅིག་པོ་ལ་ཚོགས་བསགས་པ་བསོད་ནམས་ཆེའོ༔ ཧེ་རུ་ཀ་མངོན་
པར་འབྱུང་བའི་རྒྱུད་ལས༔ ཡན་ལག་བླ་མ་འབུམ་ཕྲག་བདུན༔ གསེར་ནི་རང་ལུས་ཙམ་མཆོད་ཀྱང་༔ རྩ་
བའི་བླ་མ་སྲང་གཅིག་གིས༔ ལེགས་པར་མཆོད་པའི་དངོས་གྲུབ་ནི༔ སངས་རྒྱས་ཀྱིས་ཀྱང་བརྗོད་པར་
དཀའ༔ ཞེས་སོ༔ ཡང་ཁ་སྦྱོར་ཐིག་ལེའི་རྒྱུད་ལས༔ སངས་རྒྱས་གངྒཱའི་ཀླུང་གི་བྱེ་མ་སྙེད༔ གདུགས་དང་
རྒྱལ་མཚན་ལ་སོགས་པས༔ ཁྱད་པར་གྱི་མཆོད་བཀུར་བྱས་པས༔ བླ་མའི་བ་སྤུའི་ཁུང་གཅིག་ལ༔ མཆོད་
པར་བྱས་པས་བསོད་ནམས་ཆེ༔ ཞེས་སོ༔ སྤྱི་དོན་བདུན་པ་ཇི་ལྟར་མཉེས་པར་བྱ་བ་ནི༔ གང་ཟག་རབ་ཀྱིས་
ཇི་ལྟར་མཉེས་པར་བྱ་བ་དང་༔ འབྲིང་གིས་ཇི་ལྟར་མཉེས་པར་བྱ་བ་དང་༔ ཐ་མས་ཇི་ལྟར་མཉེས་པར་བྱ་བའོ༔
དེ་ལ་རབ་ཀྱིས་མཉེས་པར་བྱ་བ་ལ་བཞི་སྟེ༔ དད་པས་མཉེས་པར་བྱ་བ་དང་༔ ཤེས་རབ་ཀྱིས་མཉེས་པར་
བྱ་བ་དང་༔ བརྩོན་འགྲུས་ཀྱིས་མཉེས་པར་བྱ་བ་དང་༔ ཏིང་ངེ་འཛིན་གྱིས་མཉེས་པར་བྱ་བའོ༔ དེ་ལ་དད་
པས་མཉེས་པར་བྱ་བ་ནི༔ མགོ་མཇུག་ཐམས་ཅད་དུ་འཕོ་འགྱུར་དང་སྐྱོ་ངལ་མེད་པའོ༔ དེ་ལྟར་ཡང་
དཔལ་འཁོར་ལོ་ཆུབ་པ་རོལ་པའི་རྒྱུད་ལས༔ ཡོན་ཏན་ནང་ནས་དད་པ་མཆོག༔ སྟོང་གསུམ་གང་བའི་སངས་
རྒྱས་ལ༔ མཆོད་པས་སྟོང་གསུམ་བཀང་མཆོད་པས༔ འདི་ཡི་མཆོད་པའི་ཆར་མི་ཕོད༔ ཅེས་སོ༔ ཤེས་རབ་
ཀྱིས་མཉེས་པར་བྱ་བ་ནི༔ བླ་མའི་གསུང་སྒྲོས་ལྷག་ཆད་མེད་པར་སྟོན་ཤེས་པ་སྟེ་བླ་མའི་བསྟན་པའི་སྲོལ་མ་
ཉམས་པར་བྱེད་པའོ༔ དེ་ལྟར་ཡང་འཁོར་ལོ་ཆུབ་པར་རོལ་པ་ལས༔ ཤེས་རབ་མཆོག་གིས་བླ་མ་ལ༔ རང་
གིས་མཉེས་པར་བྱས་པ་ནི༔ སངས་རྒྱས་རྣམས་ཀྱིས་གསུང་པའི་ཆོས༔ བསྐལ་པ་བརྒྱ་ཕྲག་མང་པོར་ཡང་༔
སསུ་ཡིས་བཀླགས་ཤིང་བརྗོད་པ་ལས༔ བསོད་ནམས་འབུམ་ཕྲག་བསམ་ཡས་སོ༔ ཞེས་སོ༔ བརྩོན་འགྲུས་
ཀྱིས་མཉེས་པར་བྱ་བ་ནི༔ འཇིག་རྟེན་གྱི་བྱ་བ་སྤངས་ནས༔ རི་ཁྲོད་ལ་སོགས་པར་བསྒྲུབས་པས་ལུས་ངག་
གི་རྟགས་མང་པོ་སྟོན་ནས༔ སེམས་ཅན་ལམ་ལ་འཇུག་པར་འགྱུར་བས་བླ་མ་མཉེས་པའོ༔ དེ་ཡང་ཆུབ་
པར་ རོལ་པ་ལས༔ བསྐྱེད་རིམ་བསྐལ་ པ་ གསུམ་བསྒོམས་ པས༔ བླ་ མ་ མཉེས་པའི་ བསོད་ནམས་ ནི༔
བདག་གིས་སྤོབས་པ་མ་ཡིན་ནོ༔ ཞེས་སོ༔ ཏིང་ངེ་འཛིན་གྱིས་མཉེས་པར་བྱ་བ་ནི༔ བར་འདིར་ཏིང་ངེ་འཛིན་
གྱི་མཉེས་པར་བྱ་ཚུལ་ཆད་པ་དྲུག གང་ཟག་འབྲིང་རྣམས་ཀྱིས་མཉེས་པར་བྱ་བ་ནི༔ ལུས་ཀྱིས་མཉེས་པར་བྱ་བ་
475

བི་མ་སྙིང་ཐིག་
སྟེ༔ བླ་མའི་ལས་དང་བྱ་བ་རྣམས༔ བྱས་ལ་མཉེས་པར་བྱ་བ་དང་༔ སྲོག་གི་མེལ་ཚེས་མཉེས་པར་བྱ་བ་
དང་༔ ཚེ་ཡི་བར་གཅོད་མེ་དང་ཆུ་དང་གཞན་ཡང་རྒྱལ་པོའི་བར་ཆད་འབྱུང་བའི་དུས་ན་བདག་གིས་བླ་མའི་
དོད་པོར་འགྲོ་ནུས་པ་དང་༔ མི་གཞན་གྱིས་བླ་མའི་སྐུ་ལ་བར་ཆད་བྱེད་ན་བདག་གིས་དེའི་སྲོག་སྔར་གཅོད་
ནུས་པ་དང་༔ དོན་གྱི་བདག་པོ་བླ་མའི་དོན་དུ་སྲོག་གཏོང་ནུས་པའོ༔ དེ་ཡང་དཔལ་བདུད་རྩི་འབྱུང་བའི་
རྒྱུད་ལས༔ གལ་ཏེ་བླ་མ་ལ་གནོད་པའི༔ མ་རུངས་སེམས་ཀྱིས་བཅོམ་པ་ལ༔ བདག་ཉིད་ཀྱིས་ནི་གསད་བྱ་
ནི༔ སེམས་ཅན་འབུམ་གྱི་སྲོག་བཏོན་པས༔ བསོད་ནམས་འདི་ཡི་ཆར་མི་ཕོད༔ དེ་ཡི་ཕྱིར་ན་བསོད་ནམས་
ཞེས༔ དུས་གསུམ་བཞུགས་པའི་སངས་རྒྱས་ཀྱིས༔ ལུང་དུ་བསྟན་པ་ཁོ་ནའོ༔ བླ་མའི་བྱ་བ་རྫོགས་བྱས་ན༔
འདི་ཡང་དེ་དང་མཉམ་པའོ༔ ཞེས་སོ༔ གང་ཟག་ཐ་མས་བླ་མ་ཇི་ལྟར་མཉེས་པར་བྱ་བ་ནི༔ རྫས་དང་
ལོངས་སྤྱོད་ཀྱིས་མཉེས་པར་བྱ་བ་དང་༔ རྒྱལ་སྲིད་འཁོར་རྣམས་ཕུལ་ནས་མཉེས་པར་བྱ་བ་དང་༔ འཁོར་
གསུམ་ཡོངས་སུ་དག་པར་བྱས་ཏེ་ཅི་ཡོད་པས་མཉེས་པར་བྱ་བའོ༔ དོན་གྱི་ཅི་ཡང་རུང་བའི་ཐབས་སྣ་
ཚོགས་ཀྱིས་མཉེས་པར་བྱ་བའོ༔ དེ་ཡང་བཀོད་པ་ཆེན་པོའི་རྒྱུད་ལས༔ ཆེ་དང་ཆུང་བའི་བྱེ་བྲག་གང་༔ བླ་
མ་མཉེས་པར་གྱུར་པ་ཡིས༔ བསོད་ནམས་བརྗོད་པར་ཤིན་ཏུ་དཀའ༔ ཞེས་པས༔ བླ་མ་ཅི་དང་ཅིའི་སྒོ་ནས་
མཉེས་པར་བྱ་བའོ༔ སྤྱི་དོན་བརྒྱད་པ་བླ་མ་ལ་ལོག་པར་བལྟས་པ་དང་༔ བརྙས་པར་བྱས་པའི་ཉེས་
དམིགས་ནི་བརྗོད་ཀྱིས་མི་ལང་ངོ་༔ གཞན་དག་ལྟ་ཅི་སྨོས་ཏེ༔ རྨི་ལམ་དུ་བླ་མ་ལ་བརྙས་པ་བྱས་པ་ཙམ་ལ་
ཡང་འདི་ཙམ་འབྱུང་སྟེ༔ དམ་ཚིག་ས་མ་ཡཱ་བཀོད་པའི་རྒྱུད་ལས༔ རྨི་ལམ་དུ་ལུས་ངག་ཡིད༔ གལ་ཏེ་རྡོ་རྗེ་
སློབ་དཔོན་ལཿ ཉེས་པ་ཕྲ་མོ་ཙམ་བྱས་ན༔ ཁྱི་ཡི་སྐྱེ་བ་བརྒྱུར་བླང་ནས༔ སྨེ་ཤ་ཅན་དུ་སྐྱེ་བར་འགྱུར༔ དེ་
ནས་སེམས་ཅན་དམྱལ་བ་ཡི༔ ཚ་གྲང་གཉིས་ཀའི་སྡུག་བསྔལ་ཉིད༔ ཉམས་སུ་མྱོང་བ་ཁོ་ནའོ་ ཞེས་སོ
རྨི་ལམ་དུ་མི་དད་པའམ་མི་གུས་པ་འམ་མི་མོས་པ་སྐྱེས་པ་ཙམ་ལ་ཉེས་པ་དེ་ཙམ་ཡོད་ན༔ དངོས་སུ་བྱས་ན་
བརྗོད་ཀྱིས་མི་ལང་ངོ་༔ དེ་ཡང་མཆོད་རྟེན་མངོན་པར་རྟོགས་པའི་རྒྱུད་ལས༔ སློབ་དཔོན་སྐུ་ལ་བརྙས་པ་ན༔
ཆོས་སྐུ་བཤིག་པས་སྡིག་པ་ཆེ བླ་མའི་གྲིབ་མ་འགོང་བྱས་ན༔ སངས་རྒྱས་སྐུ་བཅོམ་སྡིག་པ་ཆེ༔ བླ་མའི་
གསུང་ལ་སྒྲོས་བཏགས་ན༔ ལྕེ་ཡི་དབང་པོ་བརྒྱད་པར་འགྱུར༔ བླ་མའི་གསུང་ལ་སྐུར་བཏབ་ན༔ དམ་པའི་
ཆོས་དང་རྟག་ཏུ་འབྲལ༔ བླ་མའི་ཐུགས་ལ་སྨོད་པ་ན༔ རང་གི་སྒྲོན་མ་རང་གསོད་འདྲ༔ ཞེས་སོ༔ གལ་ཏེ་
བླ་མ་ལ་ལུས་ཀྱི་སྒོ་ནས་བརྙས་པ་བྱས་པའམ༔ ཉེས་པ་བྱས་ན་ཤི་འཕོས་མ་ཐག་ཏུ་རྡོ་རྗེ་དམྱལ་བར་འགྲོ༔
476

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
ངག་གི་ཉེས་པ་བྱས་ན་གནོད་སྦྱིན་གྱི་ལུས་བླངས་ནས་དེ་ནས་རྡོ་རྗེའི་དམྱལ་བའི་གནས་སུ་འགྱུར་རོ༔
སེམས་ཀྱི་སྒོ་ནས་ཉེས་པ་བྱས་ན་ཚེ་གསུམ་གྱི་འོག་ཏུ་སེམས་ཀྱི་སྣང་བ་དམྱལ་བ་དུཁ་རུ་འཁྲུལ་ནས་འགྲོ་
བ་ངེས་སོ༔ དེ་ཡང་སྤྱན་རས་གཟིགས་སྙིང་རྗེ་ཕུར་པའི་རྒྱུད་ལས༔ སློབ་དཔོན་ལས་ནི་དངོས་གྲུབ་ཐོབ་
གལ་ཏེ་དེ་ལ་བརྙས་བྱེད་ན༔ དམྱལ་བའི་སྡུག་བསྔལ་རབ་ཏུ་འཐོབ༔ གལ་ཏེ་དེ་ནས་ཐར་ན་ཡང་༔ བསྐལ་
པ་བྱེ་བ་བརྒྱ་སྟོང་དུ༔ དམ་ཆོས་མིང་ཡང་མི་ཐོས་སོ༔ ཞེས་སོ༔ རྡོ་རྗེ་ཐིག་ལེ་འབྱུང་བའི་རྒྱུད་ལས༔ དངོས་
གྲུབ་འབྱུང་བའི་དོན་དུ་ནི༔ རྟག་ཏུ་སློབ་དཔོན་བརྟེན་པར་བྱ༔ དེས་ནི་འདོད་པའི་འབྲས་བུ་སྟེར༔ དེ་ལ་
བརྙས་ན་སྡུག་བསྔལ་ཐོགས༔ ཞེས་སོ༔ ཡང་བླ་མ་སྨད་པའི་ཉེས་པ་ནི༔ སྒྱུ་འཕྲུལ་དྲ་བའི་རྒྱུད་ལས༔ བླ་མ་
ལ་ནི་སྨོད་པ་དང་༔ ཐུགས་དཀྲུགས་པ་ཡི་ཉེས་པས་ནི༔ ཕྱི་ཡི་རྒྱ་མཚོ་ཆེན་པོ་ལ༔ ཆུ་དེ་སྐུ་ཡིས་གཏོར་ནུས་
པ༔ དེ་ཡི་ཚད་དུ་སྡུག་བསྔལ་མྱོང་༔ རྡོ་རྗེ་དམྱལ་བར་གྲགས་པ་ཡིན༔ ཅེས་སོ༔ རྡོ་རྗེ་མཁའ་འགྲོའི་རྒྱུད་
ལསཿ སློབ་དཔོན་སྨད་པར་མི་བྱ་སྟེ༔ འདི་ནི་སངས་རྒྱས་ཀུན་དང་འདྲ༔ སློབ་དཔོན་ལ་ནི་གང་སྨོད་པ༔ ཚེ་
འདི་ཉིད་ལ་སྡུག་བསྔལ་འབྱུང་༔ རིམས་དང་དུག་དང་དབྱིག་དུག་དང་ ཌཀྐི་རྣམས་ཀྱིས་གཙེས་པ་དང་༔
གདོན་དང་ལོག་འདྲེན་གཏུམ་པོ་ཡིས༔ བསད་ནས་སེམས་ཅན་དམྱལ་བར་ལྟུང་༔ ཞེས་སོ༔ གཞན་ཡང་བླ་
མའི་གོས་ཆས་ལ་སོགས་དང་༔ སྐུ་ཡི་གྲིབ་མ་ལ་མི་འགོང་༔ ཡུམ་ལ་མི་སྤྱད༔ བླ་མ་ལ་ཅོ་འདྲི་བར་མི་བྱའོ༔
དེ་སྐད་དུ་ཡང་༔ བཛྲ་ཌཱ་ཀིའི་རྒྱུད་ལས༔ སློབ་དཔོན་གྱི་ནི་མལ་སྟན་དང་༔ ལྷམ་དང་གདུགས་དང་ན་
བཟའ་སོགས༔ མཉེས་པའི་བཙུན་མོ་ལོངས་སྤྱོད་དང་༔ གྲིབ་མ་འགོང་པར་མི་བྱ་ཞིང་༔ ཅོ་འདྲི་བར་ནི་མི་
བྱ་ཞིང་༔ གལ་ཏེ་བྱས་ན་དུས་ཀུན་ཏུ༔ དེ་ནི་ཀུན་ཏུ་གཟིར་འགྱུར་ཞིང་༔ དོན་ཉམས་ལེགས་པ་རིང་དུ་
འགྱུར༔ ཞེས་སོ༔ སྤྱི་དོན་དགུ་བ་ཉེས་པ་བྱས་ན་བཤགས་པའི་ཚད་བསྟན་པ་ནི༔ ཉེས་པ་ལན་གཉིས་ནས་
བཞི་དང་བཅུ་ལ་སོགས་རྣམས་བཤགས་པར་བྱས་པས་འདག་ལ༔ རང་གི་ལོ་གྲངས་ཙམ་ལས་འདས་ན་ནི་
བཤགས་པས་མི་འདག་གི༔ དེ་ལྟར་ཡང་༔ ས་མ་ཡཱ་བཀོད་པ་ལས༔ གལ་ཏེ་བླ་མ་བརྙས་པའི་མིས༔ ལན་
གྲངས་བདུན་ནམ་བཅུ་དག་ལ༔ འགྱོད་པ་བྱས་པས་བཤགས་པས་འབྱོངས༔ རང་ལོ་འདས་ནས་བཤགས་
པའི་ཡུལ༔ རྡོ་རྗེ་སེམས་དཔས་མ་གནང་ངོ་༔ ཞེས་གསུངས་སོ༔ དེ་ཡང་དུས་ཐམས་ཅད་དུ་བླ་མའི་སྐྱོན་
དོར་ཞིང་ཡོན་ཏན་ཅི་འདུག་པ་ལ་བསམ་ཞིང་བླ་མ་བརྟེན་པས༔ རྣལ་འབྱོར་པ་རྣམས་ཀྱིས་འདོད་པའི་དོན་
འགྲུབ་པར་ངེས་སོ༔ དེ་ཡང་ཐལ་འགྱུར་གྱི་ལེའུ་དང་པོ་ནས༔ མཚན་ཉིད་རྫོགས་པའི་བླ་མ་ནི༔ ཡོན་ཏན་
477

བི་མ་སྙིང་ཐིག
ཀུན་གྱི་འབྱུང་གནས་ཡིན༔ རྫོགས་པའི་བྱང་ཆུབ་གཞི་འཛིན་པའོ ཞེས་སོ༔ སྤྱི་དོན་བཅུ་པ་ཡོན་ཏན་ལ་
དམིགས་ནས་དུས་ཐམས་ཅད་དུ་བླ་མ་བརྟེན་པ་ལ་ཡོན་ཏན་ཇི་ལྟར་འབྱུང་བར་བསྟན་པ་ནི༔ ཡང་ཐལ་
འགྱུར་ལས༔ བརྟེན་པ་དེ་ལ་ཡོན་ཏན་ནི༔ དཔག་བསམ་ཤིང་དང་ཡིད་བཞིན་ནོར༔ འདོད་འཇོའི་བ་དང་
འདྲ་བ་ལས༔ ཡོན་ཏན་དཔག་ཏུ་མེད་པ་ཐོབ༔ དེ་ལ་དམིགས་ཏེ་བླ་མ་བརྟེན༔ འཁོར་བའི་གཡུལ་ལས་
བཟློག་ཕྱིར་རོ༔ ཞེས་གསུངས་སོ༔ དེར་མ་ཟད་ཐུན་མོང་གི་སིདྡྷི་ཡང་བླ་མ་མཉེས་པ་ལས་འབྱུང་ངོ་༔ དེ་
སྐད་དུ་ཡང་༔ དམ་ཚིག་ཆེན་པོ་མཆོག་གི་རྒྱུད་ལས༔ དངོས་གྲུབ་འདོད་པའི་དད་པ་ཅན༔ དངོས་གྲུབ་བླ་མ་
མཉེས་ལས་འབྱུང་༔ ཞེས་སོ༔ གཞན་ཡང་མཆོད་པ་ཐམས་ཅད་སྤངས་ལ༔ བླ་མ་མཆོད་པས་ཐམས་ཅད་
མཁྱེན་པའི་གོ་འཕང་ཆེན་པོ་ཡང་འཐོབ༔ རྡོ་རྗེ་སེམས་དཔའ་མཆོད་པ་ཡང་ཡིན༔ བསོད་ནམས་ཀྱི་ཚོགས་
ཐམས་ཅད་ཀྱང་དུས་གཅིག་ལ་བསགས༔ ཆོས་ཕྱོགས་ཀྱི་དཀའ་ཐུབ་ཐམས་ཅད་ཀྱང་དེས་བརྟེན་ཅིང་སྤྱད་
པ་ཡིན་ཏེ༔ དེ་བས་བྱ་བ་ཆེ་བཞག་ཆུང་བཤོལ་ལ་བླ་མ་ཇི་ལྟར་མཉེས་པའི་ཐབས་ལ་འབད་པར་བྱའོ༔ དེ་
སྐད་དུ་ཡང་༔ དཔལ་སྡོམ་པ་འབྱུང་བའི་རྒྱུད་ལས༔ མཆོད་པ་ཐམས་ཅད་ཡོངས་སྤངས་ལ༔ བླ་མའི་མཆོད་
པ་ཡང་དག་བརྩམ༔ དེ་མཉེས་པས་ནི་ཀུན་མཁྱེན་པའི༔ ཡེ་ཤེས་མཆོག་དེ་ཐོབ་པར་འགྱུར༔ བླ་མེད་
མཛད་པའི་སློབ་དཔོན་ནི༔ རྡོ་རྗེ་སེམས་དཔའ་རབ་མཆོག་གི༔ དེ་ཡི་བསོད་ནམས་མ་བསགས་ཤིང་༔
དཀའ་ཐུབ་མ་བརྟེན་ཅི་ཞིག་ཡོད༔ ཅེས་སོ༔ ཡང་གསང་སྔགས་ཀྱི་བླ་མ་རྣལ་འབྱོར་གྱི་དབང་ཕྱུག་ཆེན་པོ་
དེ་མཆོད་ཅིང་མཉེས་པར་བྱས་ན་ཕྱོགས་བཅུ་དུས་གསུམ་གྱིས་སངས་རྒྱས་ཐམས་ཅད་ཀྱང་དེས་མཆོད༔
དཀྱིལ་འཁོར་ཆེན་པོ་ཐམས་ཅད་ཀྱང་དེས་མཆོད༔ ཉེ་བའི་དཀྱིལ་འཁོར་ཐམས་ཅད་ཀྱང་དེས་མཆོད༔ ཉེ་
བའི་དཀྱིལ་འཁོར་ཞེས་ཀྱང་བྱ་སྟེ་རང་གི་ཡི་དམ་ལྷ་མཉེས་པ་སྨོས་ཅི་དགོས༔ ཐུན་མོང་གི་ཉེས་པ་སོ་སོར་
ཐར་པའི་སྡོམ་པ་ཉམས་པ་དང་༔ མི་དགེ་བ་བརུ༔ མཚམས་མེད་པ་ལྔ་ལ་སོགས་པ་དང་༔ ཁྱད་པར་གྱིས་
ཉེས་པ་གསང་སྔགས་ཀྱི་དམ་ཚིག་ཉམས་པ་ཡང་འདག་པར་འགྱུར་རོ༔ དེ་སྐད་དུ་ཡང་༔ རྡོ་རྗེ་སེམས་
དཔའ་སྒྱུ་འཕྲུལ་དྲ་བའི་རྩ་བའི་རྒྱུད་ལས༔ དབང་ཕྱུག་ལོངས་སྤྱོད་ལྔ་མཆོད་ན༔ དཀྱིལ་འཁོར་ཐམས་ཅད་
མཆོད་ པ་ཡིན༔ ཉེ་བའི་དཀྱིལ་ འཁོར་ སྨོས་ཅི་དགོས༔ ཉེས་པ་ཐམས་ཅད་དག་པར་འགྱུར༔ ཞེས་ སོ༔
མདོར་ན་བླ་མ་བརྟེན་ཅིང་མཆོད་ན་ཡོན་ཏན་བསམ་གྱིས་མི་ཁྱབ་བོ༔ 
ཐུགས་ཀྱི་རྒྱུད་དཔལ་གསང་བ་
འདུས་པ་ལས༔ དེ་བཞིན་གཤེགས་པ་གངྒཱ་ཀླུང་གི་བྱེ་མ་སྙེད་ལ་མཆོད་པ་དང་༔ བསྙེན་བཀུར་བྱས་པ་བས
478

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
བླ་མའི་བ་སྤུའི་བུ་ག་གཅིག་ལ་བསྙེན་བཀུར་བྱས་པའམ༔ བ་སྤུའི་བུ་ག་གཅིག་ཙམ་མཉེས་པར་བྱས་ན་
བསོད་ནམས་ཆེའོ༔ ཞེས་སོ༔ ཟབ་འདུས་དོན་འདྲིལ་སྤྱི་དོན་བཅུ་པ་ཞེས་བྱ་བ༔ བླ་མ་སྒྲུབ་པའི་རིམ་པ༔
སྐལ་ལྡན་གྱི་དོན་དུ་སྤྲུལ་པ་པོ་དགའ་རབ་རྡོ་རྗེས་མཛད་པ་རྫོགས་སོ༔ སྔགས་ཀྱི་སྲུང་མ་ཨེ་ཀ་ཙ་ཏིས་
བཀའ་འདིས་བྱ་ར་གྱིས་ཤིག༔ སྐལ་ལྡན་དང་འཕྲད་པའི་དུས་སུ་ལུང་ཁྲོལ་ཅིག༔ སྟོང་གྲོགས་ཀྱིས་ལ་
དངོས་གྲུབ་བྱིན་ཅིག༔ སྣོད་མིན་གྱི་ལག་ཏུ་ཤོར་ར་རེ༔ སྲུངས་ཤིག་ས་མ་ཡཱ༔ ས་མ་ཡཱ༔ ས་མ་ཡཱ༔ རྒྱ་རྒྱ་རྒྱ༔
གུ་ཧྱ༔ ཤབྱhttཉྫཋཱ༔ མངྒ་ལཾ་བྷ་ཝནྟུ༔ ༔
479

བི་མ་སྙིང་ཐིག
༄༅༔ ༔ཚིག་དོན་བཅུ་གཅིག་པ་ཞེས་བྱ་བ་
བཞུགས་པ་ལགས་སོ༔ ༔
༄༅༔ ༔དཔལ་ལྡན་རྡོ་རྗེ་འཆང་ཆེན་དང་༔ བླ་མ་དང་ནི་ཡི་དམ་ལྷ༔ མཁའ་འགྲོ་བདེ་བ་འབྱིན་པ་ལ༔ ལུས་
ངག་ཡིད་ཀྱིས་ཕྱག་འཚལ་ལོ༔ དེ་ལ་ཡང་དག་པར་རྫོགས་པའི་སངས་རྒྱས་ཐུགས་རྗེ་ཆེ་ལ་ཐབས་མཁས་
པའི༔ སྟོན་པ་ཀུན་ཏུ་བཟང་པོས༔ ཆོས་ཀྱི་སྐུ་འོད་གསལ་བའི་ངང་ལས༔ ལོངས་སྤྱོད་རྫོགས་པའི་སྐུ་མཚན་
དང་དཔེ་བྱད་ཀྱིས་བརྒྱན་པའི་སྐུར་བྱོན་ཏེ༔ གདུལ་བྱ་འགྲོ་བའི་རྒྱུད་ཐ་དད་ཀྱང་༔ འདིར་སྐལ་ལྡན་གང་
ཟག་ཅིག་སངས་རྒྱ་བར་བྱེད་པ་ལ་ཚིག་དོན་བཅུ་གཅིག་སྟེ༔ དང་པོ་རྟོགས་ཏེ་སངས་རྒྱས་མ་བྱུང་༔ མ་
རྟོགས་ཏེ་སེམས་ཅན་མ་བྱུང་བའི་སྔོན་རོལ་ན༔ གཞི་དངོས་པོ་གཤིས་ཀྱི་གནས་ལུགས་ཇི་ལྟར་གནས་པ་དང་
གཅིག༔ དེ་ལྟར་གནས་པ་དེ་ལ་འཁྲུལ་པ་ཇི་ལྟར་བྱུང་བའི་ཚུལ་གཏན་ལ་དབབ་པ་དང་གཉིས༔ འཁྲུལ་ཀྱང་
སེམས་ཅན་ལ་ཡང་དག་པར་རྫོགས་པའི་སངས་རྒྱས་ཀྱི་སྙིང་པོ་འམ་ས་བོན་ཇི་ལྟར་གནས་པ་དང་གསུམ༔
དེ་ཉིད་གནས་པ་རང་གང་ན་གནས་བསྟན་པ་དང་བཞི༔ དེ་ལྟར་གནས་པའི་ཡེ་ཤེས་ལམ་གང་ནས་བྱུང་
བསྟན་པ་དང་ལཿ དེ་ཉིད་སྒོ་གང་ནས་འཆར་བསྟན་པ་དང་དྲུག༔ དེ་ཡུལ་གང་ན་སྣང་བ་དང་བདུན༔ དེ་
ལྟར་ཉམས་སུ་བླང་བ་དང་བརྒྱད༔ ཉམས་སུ་མྱོང་བའི་ཚད་བཟུང་བ་དང་དགུ གལ་ཏེ་ཉམས་སུ་མ་ལོན་
པར་ཚེའི་དུས་བྱས་པ་ན་ཆོས་ཉིད་བར་དོ་ཇི་ལྟར་འཆར་བ་དང་བཅུ༔ ཐ་མ་གྲོལ་བ་ཆེན་པོ་དང་བཅུ་གཅིག་
གོ༔ དེ་ལ་དང་པོ་ནི་སྤྱིར་རྫོགས་པ་ཆེན་པོའི་ལུགས་ཀྱི་ཀ་དག་ལྷུན་གྲུབ་འདོད་ན་བདུན་ནོ༔ གྲུབ་མཐའི་རྗེས་སུ་
འབྲངས་པ་དང་༔ ལམ་རྗེས་སུ་འཛིན་པའི་གང་ཟག་དེ་དགག་པའི་གཞུང་ངོ་༔ གཉིས་ལས༔ འདིར་ལམ་རྗེས་
སུ་འཛིན་པའི་སྟེ༔ དེ་རེ་ཞིག་ཚིག་གིས་གཏན་ལ་དབབ་འཁོར་འདས་གཉིས་ཀྱི་དེ་དགག་པའི་གཞུང་ངོ་༔ པ་ནི༔
ཐོག་མའི་གཞི་དེ་ངོ་བོ་རང་བཞིན་ཐུགས་རྗེ་གསུམ་དུ་གནས་ཏེ༔ དེ་ཡང་ངོ་བོ་སྟོང་ལ་རང་བཞིན་གསལ་བ
ཐུགས་རྗེ་འགག་པ་མེད་པའོ༔ དེ་ཡང་ངོ་བོ་སྐུ་ གཞིའི་དུས་ན༔ རུ་གནས༔ རང་བཞིན་གསུང་དུ་གནས༔
ཐུགས་རྗེ་ཐུགས་སུ་གནས་པའོ༔ དེ་ཡང་ངོ་བོ་རྒྱན་དང་གདན་ཁྲི་མེད་པའི་སྐུ་འབྲས་བུའི་དུས་ན་ཡོད་གཞིའི་དུས་
ན་མེད༔ རུ་གནས༔ རང་བཞིན་ཁ་དོག་སྣ་ཚོགས་སུ་འབར༔ ཐུགས་རྗེ་འཆར་གཞི་འགག་མེད་དུ་གནས་
480

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
པས་ཀུན་ལ་ཁྱབ་བོ༔ དེ་ཡང་ངོ་བོ་སྟོང་པས་རྟག་པའི་ཕྱོགས་སུ་མ་ལྷུང་༔ རང་བཞིན་གསལ་བར་ཆད་པའི་
ཕྱོགས་སུ་མ་ལྷུང༔ དེ་ཀུན་ལ་ཁྱབ་པའི་ངོས་ནས་བེམ་པོའི་ཕྱོགས་སུ་མ་ལྷུང་བའོ༔ ཡང་ངོ་བོ་འཁྲུལ་པར་
མི་ གནས༔ ཐུགས་ རྗེ་ ངོ་བོ་ཀ་དག་ལྷུན་གྲུབ འཁྲུལ་ རང་བཞིན་ལྷུན་གྲུབ་ པར་ མི་སྲིད་པའོ༔ ཐུགས་རྗེ་ཀུན་
ཁྱབ་བོ དེ་ཡང་ངོ་བོ་སྐུ་ཡིན་པས་མི་འགྱུར༔ རང་བཞིན་འོད་ཡིན་པས་རང་གསལ༔ ཐུགས་རྗེ་ཡེ་ཤེས་ཡིན་
པས་མཁྱེན་པའི་ཆ་མ་འགགས་པར་སོ་སོར་གསལ་ལོ༔ དེ་ཡང་མཁྱེན་པའི་ཆ་གཞི་གནས་པའི་ཡེ་ཤེས་
གསུམ་དུ་བཞུགས་སོ༔ དེ་ནི་ཐོག་མ་ཇི་ལྟ་བའི་གནས་ལུགས་སོ༔ ༈ ད་ནི་གཉིས་པ་དེ་ལས་འཁྲུལ་པ་
ཇི་ལྟར་བྱུང་བའི་ཚུལ་བསྟན་པ་ནི༔ ངོ་བོ་རིག་པ་ཡེ་ཤེས་ཀྱིས་འཁྲུལ་གཞིའི་རྒྱུ་བྱས་ནས་བདག་ཉིད་གཅིག་
པའི་མ་རིག་པར་གྱུར༔ རང་བཞིན་གྱིས་འཁྲུལ་པའི་རྐྱེན་བྱས་པས་འཕེན་པའི་ལས་ཀྱི་རླུང་ལངས་ཏེ་དེ་ལ་
ཁ་དོག་ཏུ་གསལ་བས་ལྷན་ཅིག་སྐྱེས་པའི་མ་རིག་པར་སོང་༔ ཐུགས་རྗེ་འཁྲུལ་པའི་འབྲས་བུ་བྱས་ཏེ་ཞི་
གནས་ཡེ་ཤེས་ལས་ཀུན་ཏུ་བརྟགས་པའི་མ་རིག་པར་གྱུར༔ ད་ལྟ་རིག་མ་རིག་ལག་པའི་ལྟོ་རྒྱབ་རྟོགས་པ་
ལྟར་མ་ཤེས་པས་རིག་པ་ལ་ལྟོས་པའི་མ་རིག་པ་འཁྲུལ་པ་ལ་ལྟོས་པའི་འཁྲུལ་པ༔ དེ་ལ་བརྟགས་པས་མིང་
གི་ཚོགས་སུ་ཤར་ཏེ༔ འདི་ནི་རིག་པ་ཡེ་ཤེས་སོ༔ འདི་ནི་མ་རིག་པའམ་འཁྲུལ་པའོ༔ ཞེས་མིང་དུ་མ་
བཏགས་པས་ཀུན་ཏུ་བརྟགས་པའི་མ་རིག་པར་གྱུར༔ དེ་ལ་ཡུལ་དང་ཡུལ་ཅན་དུ་འཛིན་པ་དཔེར་ན་སྐྱེས་
བུའི་བྱད་དང་འདྲ་བས འཁྲུལ་པའི་རྒྱུ་བྱས་པས་རྒྱུའི་རྐྱེན་ཞེས་པ་མ་རིག་པ་གསུམ་མོ༔ དེ་ལ་དམིགས་
པའི་རྐྱེན་ཞེས་པ་ཡུལ་ལ་དམིགས་པ་སོར་སོར་ཤར་བས་མེ་ལོང་ལྟ་བུའོ༔ ང་བདག་དང་གཟུང་འཛིན་སྣ་
ཚོགས་པ་བདག་པོའི་རྐྱེན་དུ་གསུམ་དུས་མཚུངས་པས་མཚུངས་པའི་རྐྱེན་ཞེས་པ་མ་དག་པ་དངོས་སུ་སོང་
བ་ནི་དཔེར་ན་མིང་མེད་པ་མིང་དུ་སོང་བ་དང་འདྲའོ༔ དེ་ལྟར་ངོ་མ་ཤེས་ཤིང་འཁྲུལ་པས་འགྲོ་བའི་ཡུལ་
དང་ལས་དང་༔ དབང་པོ་དང་༔ ཉོན་མོངས་པ་དཔག་ཏུ་མེད་པ་འབྱུང་ངོ་༔ ༈ ད་ནི་གསུམ་པ་དེ་ལྟར་
འཁྲུལ་ཀྱང་སེམས་ཅན་རྣམས་སངས་རྒྱས་སྙིང་པོས་ཇི་ལྟར་ཁྱབ་ཚུལ་ནི༔ འགྲོ་བ་གཅིག་གི་ལུས་ལཿ སྐུ་ལྔ༔
རིགས་ལཿ ཡེ་ཤེས་ལྔ༔ རླུང་ལྔ༔ ཤེས་རབ་ལྔ༔ འོད་ལྔ་སྟེ༔ རིག་པའི་ཡེ་ཤེས་ལྔ་ཚན་དུ་གནས་པས༔ བདེ་
གཤེགས་སྙིང་པོས་འགྲོ་ཀུན་ཡོངས་ལ་ཁྱབ༔ ཅེས་པ་དང་༔ རང་ལུས་རྡོ་རྗེ་སངས་རྒྱས་ཉིད༔ རང་གི་ལུས་
ལ་སངས་རྒྱས་བཞུགས༔ གཞན་ནས་སངས་རྒྱས་བསྟན་དུ་མེད༔ ཅེས་པའོ༔ དེ་ཡང་རིག་པའི་ཡེ་ཤེས་ཉིད
རྣམ་པ་ཡུལ་དེ་ཉིད་ལ་རིག་པའི་ཡེ་ཤེས་སྣང་བས༔ རྣམ་པར་སྣང་མཛད་སྐུ་རང་བྱུང་བས་དེ་ཉིད་གཞན་
481

བི་མ་སྙིང་ཐིག
ནས་བཙལ་མ་དགོས་པའོ༔ རྡོ་རྗེ་ནི་རིག་པའི་ངོ་བོ་མི་འགྱུར་ལ་དེ་ལ་རྣམ་རྟོག་གིས་མི་བསྐྱོད་པས རིག་
པ་ཉིད་རྡོ་རྗེ་མི་འགྱུར་བའི་སྐུར་བྱུང་བའོ༔ ཡང་རིག་པའི་ཡེ་ཤེས་དེ་ཉིད་ལས་ཉམས་གོང་འཕེལ་གྱི་སྣང་བ་
ལ་སོགས་ཏེ༔ ཡོན་ཏན་གྱི་འཕེལ་སྒོ་དཔག་མེད་བྱུང་བས༔ རིན་ཆེན་འབྱུང་ལྡན་དུ་རང་བྱུང་བའོ༔ ཡང་
རིག་པའི་གསལ་ཆ་འོད་ཟེར་མཐའ་ཡས་པར་སྣང་བས༔ སྣང་བ་མཐའ་ཡས་འོད་དཔག་མེད་དུ་རང་ཤར་
བའོ༔ ཡང་རིག་པ་ཡེ་ཤེས་ཉིད་ཡེ་ཤེས་ཀྱི་ངོ་བོར་ཡོད་ལ༔ དེ་ཉམས་སུ་བླངས་པས་འགྲུབ་ངེས་ན༔ དོན་
ཡོད་གྲུབ་པར་རང་བྱུང་བའོ༔ དེ་ལྟར་རྫོགས་པ་ཆེན་པོའི་རྣལ་འབྱོར་པས་ཡི་དམ་གྱི་ལྷ་གཞན་ནས་བཙལ་
ཞིང་བསྒོམ་དུ་མེད་དེ༔ ཚི་ཆད་པའི་ནད་དང་བྲལ་བའོ༔ ཡང་རང་གི་སེམས་ཉིད་རིགས་ལྔར་འབྱུང་སྟེ༔
རིག་པ་སྐྱེ་མེད་ཀྱི་དབྱིངས་སུ་རྩལ་འགག་མེད་གཤེགས་ཤིང་ཐིམ་པས་ན༔ དེ་བཞིན་གཤེགས་པའི་རིགས་
ཡིན་ལ༔ དེའི་ངོ་བོ་རྐྱེན་གྱིས་མི་འགྱུར་བས་རྡོ་རྗེའི་རིགས་སོ༔ དེ་ལ་ཡོན་ཏན་ཐམས་ཅད་རང་རྫོགས་སུ་
གནས་པས་རིན་པོ་ཆེའི་རིགས་ཡིན་ལ༔ དེའི་ངོ་བོ་སྐྱོན་གྱིས་མ་གོས་པས་པདྨའི་རིགས་སོ༔ ཐམས་ཅད་
རིག་པའི་ཆོ་འཕྲུལ་གྱི་ལས་སུ་འདུག་པས་ལས་ཀྱི་རིགས་ཞེས་བྱའོ༔ དེ་ཡང་རིག་པ་ཉིད་ཡེ་ཤེས་ལྔར་ཡང་
གནས་ཏེ་ཆོས་སྤྱོད་དང་རང་གི་མཚན་ཉིད་དམ གཟུགས་ཅན་ཐམས་ཅད་རིག་པའི་ངང་ལས་གསལ་བས་
མེ་ལོང་ལྟ་བུའི་ཡེ་ཤེས་སོ༔ ཆོས་ཅན་སྣ་ཚོགས་ཆོས་ཉིད་སྐྱེ་བ་མེད་པའི་ཀློང་དུ་མཉམ་པས་མཉམ་པ་ཉིད་
ཀྱི་ཡེ་ཤེས་སོ༔ དེ་ཉིད་ཀྱི་ངང་ལས་ཡོན་ཏན་གྱི་ཆ་མ་འདྲེས་པར་སོ་སོར་གསལ་བས་སོ་སོར་ཀུན་ཏུ་རྟོགས་
པའི་ཡེ་ཤེས་སོ༔ དེ་ཡང་འབད་རྩོལ་གྱིས་བསྒྲུབ་མི་དགོས་ཏེ༔ ཡེ་ནས་རང་གསལ་ལྷུན་གྲུབ་ཏུ་གནས་པས་
བྱ་བ་གྲུབ་པའི་ཡེ་ཤེས་སོ༔ དེ་ཐམས་ཅད་ཀྱང་ཐ་དད་པ་མ་ཡིན་ཏེ༔ ཆོས་ཉིད་སྟོང་ཉིད་དུ་རོ་གཅིག་པས་
ཆོས་ཀྱི་དབྱིངས་ཀྱི་ཡེ་ཤེས་སོ༔ རང་རིག་པ་ཉིད་འོད་ལྔར་ཡང་བྱུང་ཏེ༔ རིག་པ་ཉིད་ལ་ལས་དང་ཉོན་
མོངས་ཀྱིས་མ་གོས་པས་དཀར་པོ་ལྟར་ཡང་སྣང་ངོ་༔ ཡོན་ཏན་རྫོགས་པའི་ཕྱིར་སེར་པོ་ལྟར་ཡང་སྣང་ངོ་༔
ཐམས་ཅད་རིག་པ་དབང་དུ་འདུས་པས་དམར་པོ་ལྟར་ཡང་སྣང་ངོ་༔ རྩོལ་བ་ལས་འདས་པས་ལྗང་གུའོ༔
སྣ་ཚོགས་སུ་ཤར་ཡང་ངོ་བོ་ལ་འགྱུར་བ་མེད་པས་མཐིང་ག་ལྟར་ཤར་བའོ༔ རིག་པ་ཉིད་རླུང་ལྟར་ཡང་
འབྱུང་སྟེ༔ རིག་པ་ཡེ་ཤེས་ཀྱི་དྲོད་འབེབས་པའི་ཕྱིར་མེ་དང་མཉམ་པའི་རླུང་ཞེས་བྱ༔ འཁོར་འདས་ཀུན་གྱི་
སྲོག་འཛིན་པས་སྲོག་འཛིན་གྱི་རླུང་ངོ་༔ དབང་པོ་དང་ཡུལ་དང་ཁ་དོག་ལ་སོགས་པར་འབྱེད་པས་ན་དྭངས་
སྙིགས་འབྱེད་པའི་རླུང་ངོ་༔ འཁོར་འདས་ཀུན་ལ་ཁྱབ་པས་ཁྱབ་བྱེད་ཀྱི་རླུང་༔ འཁོར་བའི་སྲོག་བཅད་ནས་
482

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
མྱ་ངན་འདས་པའི་སར་འཕེན་པས་ན་སྙིང་རྗེ་མེད་པ་ལས་ཀྱི་རླུང་ཞེས་བྱའོ༔ 
རིག་པ་ཉིད་ཤེས་རབ་ལྔར་
ཡང་གནས་ཏེ༔ འཁོར་འདས་ཐམས་ཅད་ཀྱི་འབྱུང་གཞིར་གྱུར་པ་འབྱེད་པ་མེད་པའི་ཤེས་རབ་བོ༔ རང་
རིག་པའི་ངང་ལས་མ་འདས་པས་སྡུད་པར་བྱེད་པའི་ཤེས་རབ་བོ༔ 
དེ་ཐམས་ཅད་ཀྱི་ངོ་བོར་བྱུང་བས་ཁྱབ་
པར་བྱེད་པའི་ཤེས་རབ་བོ༔ དེ་ཉིད་ཡེ་ཤེས་ཀྱི་རླུང་ལ་བརྟེན་ནས་རིག་པ་མཁའ་ལ་སྤྱོད་པས་ན་སྐྱེད་པའི་
ཤེས་རབ་བོ༔ འཁོར་འདས་གཉིས་ཀའི་སྒྲོ་འདོགས་གཅོད་པས་ན་སྒྲོ་འདོགས་གཅོད་པའི་ཤེས་རབ་ཏུ་
གནས་པའོ༔ དེ་ལྟར་རིག་པ་ཉིད་ལས་གཞན་མེད་པས་ན་རང་བྱུང་གི་ཡེ་ཤེས་ཞེས་བྱ༔ དེ་ཡང་ངོ་བོའི་ཆ་ལ་
སྐུར་གནས་པ་མཉམ་གཞག་གི་དུས་ན་ཆོས་སྐུ་ཉིད་ལཿ མཉམ་རྗེས་གཉིས་མེད་དུས་ན་ལོངས་སྐུའོ༔ རྗེས་
ཀྱི་དུས་ན་སྤྲུལ་པའི་སྐུའོ༔ རང་བཞིན་འོད་དུ་གསལ་བས་གཞི་ལ་རང་གསལ་དུ་གནས་ཏེ༔ རྟགས་སྒྲོན་མ་
ལ་གསལ་བའོ༔ ཐུགས་རྗེའི་ཆ་ཡེ་ཤེས་སུ་གནས་པའོ༔ དེ་ལྟར་ཐམས་ཅད་ཀྱི་གཞིར་གནས་པས་སངས་
རྒྱས་བཙལ་མི་དགོས་ཏེ༔ རང་སེམས་ཡེ་ནས་སངས་རྒྱས་ཡིན་པའི་གཏན་ཚིགས་སོ༔ ༈ ད་ནི་བཞི་པ་
རིག་པའི་ཡེ་ཤེས་དེ་གནས་པ་གང་ན་གནས་བསྟན་པ་ནི༔ དེ་ཡང་ལུས་ཀྱི་དཀྱིལ་ན་ཙིཏྟ་རིན་པོ་ཆེའི་
གཞལ་ཡས་ཁང་ན་གནས་ཏེ༔ ཞི་བའི་སྐུ་ཡུངས་འབྲུ་ཙམ་ལ་སྤྱན་ཕུལ་ཐག་ཙམ་དུ་གནས་སོ༔ དེ་ཡང་སྐུ་
ཡུངས་འབྲུ་ཙམ་ཞེས་པ་ནི༔ ཕྲ་ཞིང་རྟོགས་པར་དཀའ་བའི་ཆ་ནས་བཞག་ལ༔ སྤྱན་ཕུལ་ཐག་ཙམ་ལ་ཞེས་
པ་ཉམས་ལེན་ཕྲ་མོ་ལ་བརྟེན་ནས་ཡེ་ཤེས་ཀྱི་སྣང་བ་རྒྱ་ཆེན་པོ་ལ་དགོངས་པའོ༔ དེ་ཡང་ངོ་བོ་སྐུ་རུ་གནས་
པ་བུམ་སྐུ་ལྟ་བུའོ༔ རང་བཞིན་འོད་དུ་གནས་པ་ནི་བུམ་ནང་གི་མར་མེ་ལྟ་བུའོ༔ ཐུགས་རྗེ་ཟེར་དུ་གནས་
པས་སྒྲོན་མའི་གོ་མ་འགགས་པར་གསལ་བའོ༔ དེའི་ཞར་ལ་མ་རིག་པ་དང་༔ ཉོན་མོངས་པ་དང་༔ ལས་
དང་བག་ཆགས་དང་རྣམ་པར་རྟོག་པ་ལ་སོགས་ཀྱང་ལས་ཀྱི་རླུང་གིས་སྟོབས་བྱས་ནས་གློ་བ་ན་གནས་པའོ༔
༈ ད་ནི་ལྔ་པ་དེ་ལྟར་གནས་པའི་རིག་པའི་ཡེ་ཤེས་དེ་ལམ་གང་ནས་བྱུང་བ་བསྟན་པ་ནི༔ རྩ་རྣམས་ནས་
འབྱུང་བ་སྟེ༔ དེ་ཡང་རྩའི་མཚན་ཉིད་ཤེས་པར་བྱེད་པ་ལ་ལུས་ཀྱི་མཚན་ཉིད་ཤེས་དགོས་ཏེ༔ དེ་ཡང་ལུས་
ཆགས་པའི་མཚན་ཉིད་མ་ཤེས་ན༔ དེ་ན་གནས་པའི་མཚན་ཉིད་མི་ཤེས༔ དེ་མ་ཤེས་ན་ཐ་མ་ལུས་འཇིག་
པའི་མཚན་ཉིད་མི་ཤེས༔ དེ་ལྟར་མ་ཤེས་ན་རྩ་ཡི་གནས་ལུགས་ མི་ཤེས་སོ༔ དེ་ཡང་ལུས་ཆགས་པའི་
མཚན་ཉིད་སྐྱེ་བ་སྔ་མ་འདས་ནས་བར་མ་དོ་ཡིད་ཀྱི་ལུས་ཅན་དེ་ཤེས་པ་ཕྱ་ཕྱོ་ཡད་ཡུད་དུ་གནས་པ་ལས༔
ཕོ་མོ་འཁྲིགས་པ་སྤྱོད་པའི་དྲུང་དུ་སྔོན་གྱི་ལས་གྱིས་བརྡས་པ་ཤ་གསར་ལ་སྦྲང་བུ་འདུ་བ་ལྟར་འཕུང་སྟེ༔
483

བི་མ་སྙིང་ཐིག
ལ་ལའི་སྲོག་ཀྱང་འཆད་པའོ༔ དེས་ན་ལས་བཟང་ངན་གྱིས་སྐྱབས་གནས་སུ་མཐོང་ནས༔ བཤང་བའི་ལམ་
ནས་ཞུགས་ཏེ༔ མའི་མངལ་གྱི་རྒྱར་འཐུམས་ནས༔ རླུང་སེམས་གཉིས་དང་ཁུ་ཁྲག་འདྲེས་ཏེ༔ དེ་ལྟར་རྒྱུ་
རྐྱེན་ཁུ་ཁྲག་གཉིས་ལས་ཀུན་རྫོབ་ཀྱི་འབྱུང་བ་བཞིའི་ལས་ཀྱིས་བྱེད་པ་རྐྱེན་དུ་འགྱུར༔ རླུང་སེམས་གཉིས་
ལས་དོན་དམ་གྱི་འབྱུང་བ་བཞིའི་བྱེད་པ་ཅན་དུ་སོང་བས༔ ཞག་དང་པོ་ལ་ཆུའི་བྱེད་པའི་ལས་ཀྱིས་བཞི་པོ་
དེ་དག་གཅིག་ཏུ་བསྡུས་པ་ལས༔ མེར་མེར་པོའི་གཞི་ཡུངས་འབྲུ་ལ་བརྒྱར་གཤགས་པའི་ཆ་ཙམ་དུ་བྱས
ཞག་གཉིས་པ་ལ་སའི་བྱེད་པའི་ལས་ཀྱིས་དེ་དག་གཅིག་ཏུ་གནས་ཤིང་བརྟན་པར་བྱས་ཏེ་ཉུང་འབྲུའི་བཅུ་
ཆ་ཙམ་དུ་བྱས༔ གསུམ་པ་ལ་མེའི་བྱེད་པའི་ལས་ཀྱིས་མེར་མེར་གྱུ་གྲུ་བ་དངུལ་ཆུའི་རྣམ་པ་ལྟ་བུར་འཕར་
ཞིང་གཞན་དང་མ་འདྲེས་པར་ཉུང་འབྲུ་སུམ་ཆ་ཙམ་དུ་བྱས༔ བཞི་པ་རླུང་གི་བྱེད་པས་ལས་ཀྱིས་ཐིག་ལེ་ཕྲ་
མོ་དེ་དག་ཀྱང་བརྒྱ་སྟོང་དུ་འཐོར་ནས༔ སླར་དངུལ་ཆུ་བཞིན་བསྡུས་ནས་ཉུང་འབྲུ་ཕྱེད་ཚལ་ཙམ་དུ་གནས་
པར་བྱས་སོ༔ དེ་ནས་ལྔ་པ་ལ་ཆུས་དྭངས་སྙིགས་བསྡུས་པས་འདུས་ཤིང་བརྟན་པར་བྱས་པས་ཉུང་འབྲུ་
ཙམ་དུ་སྨིན་ནོ༔ དེ་ནས་དྲུག་པ་ལ་མེ་དང་རླུང་གིས་སྨིན་ཅིང་སོ་སོར་གསལ་བའི་ལས་བྱས་པས་ཉུང་འབྲུ་
ཉིས་འགྱུར་དུ་འགྱུར་ཏེ༔ བདུན་པ་ལས་ཉུང་འབྲུ་ཉིས་འགྱུར་ཙམ་པའི་ཐིག་ལེ་མེར་མེར་པོའི་ནང་དུ་མིག་
ཆུང་ཤིན་ཏུ་ཕྲ་བ་གཉིས་ཆགས༔ འདི་དུས་ན་འབྱུང་བ་བཞིའི་བྱེད་པའི་ལས་འཁྲུགས་ཏེ༔ ཆུའི་བརླན་གྱིས་
བཤིགས༔ སའི་ལྗིད་ཀྱིས་མནན༔ མེའི་དྲོད་ཀྱིས་བསྲེགསཿ རླུང་གིས་སྒྲོན་མ་སྐྱེད་པར་བྱེད་དོ༔ དེ་ཡང་
ཙིཏྟར་སྐུར་སྨིན་པར་བྱེད༔ རྩ་རྣམས་སུ་ཐིག་ལེར་སྨིན་པར་བྱེད་དོ༔ མིག་ཏུ་རྒྱང་ཞགས་ཆུའི་སྒྲོན་མ་དང་༔
ཤེས་རབ་རང་བྱུང་གི་སྒྲོན་མ་དང་༔ དབྱིངས་རྣམ་པར་དག་པའི་སྒྲོན་མ་རྣམས་སྨིན་པར་བྱེད་དོ༔ འབྲས་བུ་
དབྱིངས་ཡེ་ཤེས་སུ་འདུ་འབྲལ་མེད་དོ༔ རང་བཞིན་གྱི་ཐིག་ལེ་ནི་མཉམ་གཞག་གི་དུས་ན་གནས༔ ཆོས་
ཉིད་ཀྱི་ཐིག་ལེ་ནི་དེ་ལས་ཉམས་སྐྱེས་པའི་དུས་ན་གནས༔ དེ་ཉིད་བརྟན་པའི་དུས་ན་ཆོས་ཉིད་རྣམ་པར་
དག་པའི་ཐིག་ལེ་དང་༔ སྣང་བའི་དུས་ན་དབྱིངས་ཀྱི་ཐིག་ལེ༔ དེ་ལས་འཕེལ་བའི་དུས་ན་དབྱིངས་རྣམ་
པར་དག་པའི་ཐིག་ལེ༔ དེ་ཉིད་རྫོགས་པའི་དུས་ན་ཀུན་ཏུ་བཟང་པོའི་ཐིག་ལེ ཕྱིར་ཤར་བའི་དུས་ན་ཡེ་
ཤེས་ཆེན་པོའི་ཐིག་ལེའོ༔ དེས་ལམ་གང་ནས་བྱུང་བསྟན་པའོ༔ ༈ དྲུག་པ་སྒོ་གང་ནས་འཆར་བསྟན་པ་
ནི༔ སྒོ་ནི་མིག་ལ་འཆར༔ དེ་ཡང་ལྟེ་བ་དང་སྙིང་ཁར་འབྲེལ༔ སྙིང་ཁ་ནས་མགྲིན་པར་འབྲེལ༔ དེ་ནས་
ཀླད་པ་དུང་ཁང་དུ་གཡས་སུ་འཁྱིལ་བའི་རྩ་འདབ་བཞི་ལས་དབང་པོའི་ཡུལ་ལ་འཆར་བར་བྱེད་པའི་རྩ་
484

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
གཅིག་རྩེ་མོ་ལྔར་གྱེས་ནས་སྒོ་ལྔ་པོའི་རྟེན་བྱེད༔ དེ་ལ་སྐྱོན་ཡོན་དབང་པོ་དྭངས་འབྱེད་རྩ་ཞེས་བྱ༔ ཁ་ཆེ་
ལ་རྩ་བ་ཕྲ་བ་བ་མན་གྱི་རྭ་ལྟ་བུའི་ཡལ་ག་གཉིས་མིག་གི་ཨ་འབྲས་ཀྱི་དྭངས་མ་ལ་བརྟེན་ནས༔ འཁོར་བ་
དང་མྱ་ངན་ལས་འདས་པ་གཉིས་ཀ་འཛིན་པས་ན༔ དཀར་ནག་ཕྱེད་མ་ཆུའི་རང་བཞིན་དུ་བྱུང་༔ རྒྱང་
ཞགས་ཆུའི་སྒྲོན་མ་ཞེས་དངོས་མིག་ལ་བྱའོ༔ དེ་ལ་བརྟེན་ནས་ཐིག་ལེ་སྟོང་པའི་སྒྲོན་མ་རྨ་བྱའི་མདོངས་ལྟ་
བུ་འཆར་རོ༔ དེའི་གདངས་དབྱིངས་རྣམ་པར་དག་པའི་སྒྲོན་མ་ཡི་གེ་ན་རོ་ལྟ་བུར་འཆར་རོ༔ དེའི་རྩལ་ཤེས་
རབ་རང་བྱུང་གི་སྒྲོན་མ་ཤེས་པའི་རྩལ་དུ་མར་འཆར་རོ༔ སྤྱི་བོ་ཚངས་པའི་བུ་ག་ནས་རིག་པ་རྟོག་པ་མེད་
པའི་སྐུ་དངོས་སུ་འཆར་རོ༔ དེ་ལ་བརྟེན་ནས་ཆོས་ཉིད་མངོན་སུམ་གྱི་སྣང་བ་ད་ལྟ་ཉིད་དུ་གཏན་ལ་དབབ་
ཏུ་བཏུབ་པའོ༔ དེ་བས་ན་ཡིད་དཔྱོད་ཚིག་གི་སྒྲོ་འདོགས་མི་དགོས་ཏེ༔ ཡིད་དཔྱོད་འཛིན་པའི་ལྟ་བ་ལས་
འདས་པ་ཆོས་ཉིད་མངོན་སུམ་གྱི་གནད་དོ༔ ༈ བདུན་པ་དེ་ཉིད་ཡུལ་གང་ལ་སྣང་བ་བསྟན་པ་ནི༔
ཡུལ་ཕྱིའི་དབྱིངས་ནམ་མཁའ་སྟོང་པ་སྤྲིན་དང་བྲལ་བ་ལ་སྣང་སྟེ༔ དེ་ཡང་ཡུལ་སྟོང་པ་ལ་རིག་པ་སྟོང་པ་
འཆར་བའི་གཞི་ཡིན་པས་སོ༔ དེ་ལྟར་ཡང་སྡུད་པ་ལས༔ དོན་འདི་གང་ཡིན་ནམ་མཁའ་དག་ལ་བརྟགས་
པར་གྱིས༔ ཞེས་པ་དང་༔ ནམ་མཁའ་ཆེ་ལསཿ ནམ་མཁའ་སྟོང་པ་སྐྱེ་མེད་ཅིང་༔ རྣལ་འབྱོར་ནམ་མཁའི་
བྱ་ལམ་གནས༔ ཞེས་པ་ལ་སོགས་པ་མདོ་རྒྱུད་དུ་མ་ནས་གསུངས་སོ༔ ནང་གི་དབྱིངས་ནི་རྣམ་པར་དག་
པའི་སྒྲོན་མའི་ནང་དུ་འཆར་བའོ༔ དེ་ལྟར་ཡང་༔ ཕྱི་དང་ནང་ཀུན་ཆོས་ཀྱི་དབྱིངས༔ རྣམ་པར་དག་པའི་
སྤྱོད་ཡུལ་ལ༔ སངས་རྒྱས་སེམས་ཅན་གཉིས་མེད་དེ༔ ལམ་གྱིས་བཅོས་སུ་ག་ལ་ཡོད༔ ཅེས་པ་ལ་སོགས་
པ་དུ་མ་བཤད་དོ༔ དེ་ཡང་སྣང་ལུགས་ཇི་ལྟར་སྣང་ན༔ དབྱིངས་རིག་འདུ་འབྲལ་མེད་པར་སྣང་བས་ཟུང་
འཇུག་དབྱེར་མེད༔ གསལ་སྟོང་དབྱེར་མེད༔ ཡུལ་སེམས་གཉིས་མེད༔ དོན་གཉིས་མུ་མཐའ་དང་བྲལ་བའི་
ལྟ་བ་ཞེས་བྱའོ༔ དེ་ཡང་རྡོ་རྗེ་ལུ་གུ་རྒྱུད་ཀྱི་སྐུ་འདབ་འབྱོར་དུ་སྣང་བ་དང་༔ དབྱིངས་གསལ་དག་པའི་སྒྲོན་
མ་གཉིས་མིག་གིས་མངོན་དུ་སྣང་ལ༔ ཤེས་རབ་ཀྱིས་སྤྱོད་ཡུལ་མ་ཡིན་པས་ན༔ ཆོས་ཉིད་འདི་ནི་མངོན་
པར་ཤེས་པ་དང་༔ མངོན་སུམ་པ་དང་རྒྱབ་ནས་འབྱུང༔ ཞེས་པ་ལ་སོགས་དཔག་ཏུ་མེད་པ་གསུངས་སོ༔
༈ དོན་བརྒྱད་པ་ཉམས་སུ་ཇི་ལྟར་བླང་བ་ནི༔ འདི་ཉམས་སུ་ལེན་དོན་དུ་རྟེན་ཁྱད་པར་ཅན་བསྒྲུབ་པ་སྟོན་ཏེ
དེ་ལ་དང་པོ་གསང་སྔགས་ཀྱི་ལུགས་ཀྱིས་མ་སྨིན་པ་སྨིན་པར་བྱེད་པ་ལ་དབང་བསྐུར་དགོས་ཏེ༔ དབང་
བསྐུར་བ་ལ་བླ་མ་མཚན་ཉིད་དང་ལྡན་པ་དགོས༔ དེ་ཡང་བླ་མ་ལྟ་བ་ཡངས་ཤིང་རྒྱུད་ལ་མཁས་པ༔ སྤྱིར་
45

བི་མ་སྙིང་ཐིག
གསང་སྔགས་རྒྱུད་སྡེ་མང་དུ་ཤེས་ཤིང་ཁྱད་པར་དུ་རྒྱུད་ཀྱི་ཕུར་པ་འདོན་ཅིང་རྒྱུད་ཚིག་ལག་ལེན་དུ་སྟོན་
ཤེས་པ༔ གོམས་ཤིང་སྒྲུབ་པ་ལ་མཁས་ཏེ་བསྙེན་གྲུབ་ཡན་ལག་བཞི་ལག་ལེན་དུ་སྟོན་པཿ འབོད་ཆད་
བསད་པའི་སྔགས་ཀྱི་སྲུང་བཟློག་མཁས་ཤིང་ནུས་པ་ཐོན་པ༔ རྟོགས་ཤིང་ལྟ་བ་ལ་མཁས་པ་སྟེ༔ ཕྱིའི་ལྟ་
བ་ཐེག་པ་རིམ་པ་དགུའི་དོན་རྟོགས་པ༔ ནང་གི་ལྟ་བ་ལ་མཁས་པས་ཆོས་ཉིད་མངོན་སུམ་དུ་མཐོང་བ༔
བསྒོམ་ཤིང་ཉམས་མྱོང་ལ་མཁས་པ་སྟེ་འཇིག་རྟེན་གྱི་བྱ་བ་བཏང་ནས་ཉམས་སུ་ལོན་ཅིང་གཡེང་བ་སྤངས་
ནས་རི་ཕུག་དང་དགོན་པ་བསྟེན་པ༔ རང་ཡང་ཉམས་སུ་ལེན་ཞིང་གཞན་ལ་ཡང་ཉམས་སུ་ལེན་དུ་འཇུག་
པ༔ དེ་ཉམས་སུ་མྱངས་པས་ཐུན་མོང་མ་ཡིན་པ་སྐྱེས་ཤིང་སྙིང་རྗེ་བྱང་སེམས་དང་ལྡན་པའོ༔ སློབ་མ་ཡང་
དད་པ་ཆེ་བ༔ འཁོར་བའི་བྱ་བ་སྤངས་ནས་ཆོས་མིན་ཡིད་ལ་མི་བྱེད་པ༔ གཏོང་ཕོད་ཆེ་སྟེ་བདོག་པ་
ཐམས་ཅད་ཀྱིས་བླ་མ་མཆོད་པ༔ ཤེས་རབ་ཆེ་སྟེ་ཐེག་པ་ཆེན་པོ་ལ་མོས་པ༔ མོས་གུས་ཆེ་སྟེ་བླ་མ་དང་རྟག་
ཏུ་མི་འབྲལ་བ༔ འཁོར་བ་ལ་ཞེན་པ་ལོག་སྟེ་བློ་མི་འཇུག་པ༔ བརྩོན་འགྲུས་ཆེ་སྟེ་ཉམས་ལེན་ལ་བརྩོན་པ༔
སྔོན་སྦྱངས་པ་ཆེ་བས་རྫོགས་པ་ཆེན་པོའི་སྣོད་དུ་རུང་བའོ༔ རང་བཞིན་རྫོགས་པ་ཆེན་པོའི་སྣོད་དུ་རུང་བ་
ནི༔ རྣམ་རྟོག་བག་ཆགས་ཤས་ཀྱིས་ཆུང་བ༔ སྤྱོད་པ་ཡངས་༔ གཟུང་འཛིན་བག་ཀྱིས་ཆུང་བ༔ ལུས་ངག་
ལ་དལ་ཆགས་ཤིང་ལྷོད་ཡོད་པ༔ དཀའ་སྤྱད་ལ་སྡུག་བསྔལ་དུ་མི་ལྟ་བ༔ ཁྱད་པར་དུ་ཆོས་ཉིད་དང་བླ་མ་
ལ་མོས་པ་ནི་སྣོད་དུ་རུང་བས་དེ་ལྟར་སློབ་མ་སྣོད་ལྡན་དེས༔ བླ་མ་མཚན་ལྡན་དེ་ལ་བདག་ལ་ལོ་གསུམ་
མམ་བདུན་ནམ་གཅིག་ལ་དབང་བསྐུར་བར་ཞུའོ༔ ཞེས་རིན་པོ་ཆེ་གསེར་ལ་སོགས་པའི་མཎྜལ་ཕུལ་ལ་
གསོལ་བ་གདབ་བོ༔ དེ་ནས་བླ་མས་གནང་ན་དེའི་དུས་སུ་རང་གི་ཆ་རྐྱེན་སྟ་གོན་དུ་བྱས་ལ༔ དེ་ནས་དང་
པོ་བླ་མས་སྤྲོས་བཅས་ཀྱི་དབང་རྡུལ་ཚོན་གྱི་དཀྱིལ་འཁོར་ལ་བརྟེན་ནས་བསྐུར་བའོ༔ དེའི་དམ་ཚིག་དང་
སྡོམ་པ་འབོགསཿ དེ་ནས་སྤྲོས་མེད་ཀྱི་དབང་མཎྜལ་དང་བུམ་པ་ལ་བརྟེན་ནས་དབང་བསྐུར༔ དེའི་དུས་སུ་
ལུང་འབོགས དེ་ནས་ཤིན་ཏུ་སྤྲོས་མེད་ཀྱི་བརྡ་ལ་བརྟེན་ནས་དབང་བསྐུར༔ དེའི་དུས་སུ་ལུས་ཀྱི་གནད་
བསྟན་པའོ༔ དེ་དག་གི་དུས་ན་བླ་མ་ལ་ཡོན་དབུལ་ཞིང་དགའ་སྟོན་ཆེན་པོ་བྱས་ཏེ༔ དེ་ལྟར་ཡང་༔ མན་
ངག་གི་སློབ་དཔོན་ལ༔ ཁུ་བོ་ཕ་དང་མ་དང་མིང་༔ བུ་དང་ཆུང་མ་ནོར་གྱི་དབྱིག༔ རབ་ཏུ་གཅེས་དང་ཡིད་
འཐད་དབུལ༔ ཞེས་པ་དང་༔ འདིའི་དུས་ན་སྟོན་མོ་ཡང་གལ་ཆེ་སྟེ༔ སྙིང་རྗེ་ཆེན་པོ་དགའ་སྟོན་ཆེ༔ ཞེས་
གསུངས་པའོ༔ དེ་ལྟ་བུའི་དབང་བཞི་པོ་ལོ་ཟླས་བར་དུ་ཆོད་ཀྱང་མི་འགལ༔ དུས་གཅིག་ལ་བསྐུར་ཡང་
486

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
འགལ་བ་མེད་དོ༔ དེ་ནས་དབང་ལ་བརྟེན་པའི་དམ་ཚིག་བསྲུང་དགོས་ཏེ༔ སྤྱིར་གསང་སྔགས་ཀྱི་རྒྱུད་ནས་
བཤད་པ་ཐམས་ཅད་བསྲུང་ཞིང་༔ 
ཁྱད་པར་དུ་འདིའི་དམ་ཚིག་རབ་འབྱེད་བཞིན་བསྲུང་ངོ་༔ དེ་ལྟར་བླ་མ་
དམ་ཚིག་དང་ལྡན་པས་སློབ་མ་དམ་ཚིག་དང་ལྡན་པ་ལ་དབང་བསྐུར་བྱིན་རླབས་དང་ལྡན་པ་གསུམ་
ཚོགས་པས་སངས་རྒྱས་ཀྱི་འབྲས་བུ་ཐོགས་པ་མེད་པར་འབྱུང་ངོ་༔ 
དེས་ན་བླ་མ་མཚན་ཉིད་དང་ལྡན་པ་ཁོ་
ན་གལ་ཆེ་སྟེ༔ 
ཡོན་ཏན་ཆུང་ལ་རང་བཞིན་ངན་པའི་བླ་མས་ནི་འབྲས་བུ་མི་འབྱུང་སྟེ་ངན་སོང་དུ་འཁྲིད་
པར་བྱེད་དོ༔ ཡེ་ཤེས་གསང་བའི་རྒྱུད་ལས༔ དམ་ཚིག་མི་ལྡན་རྡོ་རྗེ་ནི༔ བེའུ་སྦྲེལ་གཡངས་ལ་ལྷུང་བ་
བཞིན༔ བདག་གཞན་རྡོ་རྗེའི་ཁབ་ཏུ་འགྲོ༔ ཞེས་གསུངས༔ རང་ཤར་ལས༔ སློབ་དཔོན་མ་བརྟགས་སློབ་
མའི་བདུདཿ ཅེས་པས་དང་པོ་བརྟགས་པ་གལ་ཆེའོ༔ 
སློབ་མ་མ་བརྟགས་སློབ་དཔོན་དགྲ ཞེས་པས་བླ་
མའི་ཡོན་ཏན་མ་མཐོང་བར་སྐྱོན་ལ་རྟོག་པ་ནི་སྤང་བར་བྱའོ༔ 
དེས་རྟེན་ཁྱད་པར་ཅན་དུ་སྒྲུབ་པ་དང་༔
གཞི་མ་སྨིན་པ་སྨིན་པར་བྱེད་པའོ༔ 
ད་ནི་སྨིན་པ་གྲོལ་བར་བྱེད་པ་ལ༔ བླ་མའི་མན་ངག་འབོགས་ཏེ
དཔེར་ན་ཞིང་ས་གཤིན་པོ་སོ་ནམ་ལེགས་པར་བྱས་ན་འབྲས་བུ་སྨིན་པ་དང་འདྲ་བ་དང་༔ 
རང་རྒྱུད་རྣམ་
པར་དག་པ་ལ་དབང་བསྐུར་ཞིང་དམ་ཚིག་མ་ཉམས་པ་ལ་བསྟེན་ན་འབྲས་བུ་འབྱུང་བའོ༔ 
དེ་ཡང་འབྲས་
བུ་ནས་ལ་སོགས་པ་དེ་གར་བཞག་པས་ཆོག་པ་མ་ཡིན་ཏེ༔ 
བཙས་མ་བརྔས་ནས་འབྲུ་བརྡུངས་པ་དང་༔
རྔོས་པ་དང་༔ 
བཏགས་པ་ལ་སོགས་པ་བྱས་པས་བཟའ་རྒྱུ་རུང་བ་དང་འདྲ་བར་བླ་མའི་གདམས་ངག་དེ་
རྐྱེན་མེད་པའི་གནས་སུ་ཉམས་སུ་བླངས་ནས་ཉམས་ཐུན་མོང་མ་ཡིན་པར་སངས་རྒྱས་ནས་འབྲས་བུ་
སངས་རྒྱ་བའོ༔ དེ་ཡང་ཉམས་སུ་བླང་སྟེ༔ སྤྲང་པོའི་ཚུལ་དུ་བསྒྲུབ་པ་དང་༔ རི་དྭགས་ཀྱི་ཚུལ་དུ་བསྒྲུབ་
པའོ༔ 
དང་པོ་ནི་ངོ་མི་ཤེས་པའི་ཡུལ་དུ་ཐ་མལ་པར་བརྫུས་ནས་ཅི་ཤེས་ཆ་མེད་པར་བསྒྲུབ་ཅིང་བསྡམ་སྟེ༔
རང་གི་ཡོན་ཏན་གཞན་ལ་མི་ངོམ་པ་ནི་ཞེ་འདོད་དང་རློམ་སེམས་མེད་པའི་རྟགས་ཡིན༔ 
གཞན་གྱི་གྲུབ་
མཐའ་ལ་སོགས་པའི་དྲི་བརྡ་མི་བྱེད་པ་ནི་རང་གི་མན་ངག་ལ་ཐེ་ཚོམ་མེད་པའི་རྟགས་ཡིན་ནོ༔ 
རི་དྭགས་
ཀྱི་ཚུལ་དུ་བསྒྲུབ་པ་ནི༔ རི་ཁྲོད་དམ་དུར་ཁྲོད་ལ་སོགས་པ་ཡུལ་རྐྱེན་གྱིས་མི་གནོད་པའི་སར་ཕྱིན་ལ་བྱ་བ་
གསུམ་བཏང་ལ་བསྒྲུབ་བོ༔ 
དེ་ཡང་ཕྱི་ལུས་ཀྱི་བྱ་བ་ལས་དང་སོ་ནམ་ལ་སོགས་པ་གཏང་བའོ༔ དེས་ལུས་
དལ་བས་རྩ་དལ༔ རྩ་དལ་བས་རླུང་རང་ལུགས་སུ་འབྱུང་༔ དེས་རྣམ་པར་རྟོག་པ་མི་རྒྱུའོ༔ ངག་གི་བྱ་བ་སྨྲ་
བ་མང་བ་རྣམས་བཏང་སྟེ༔ 
སྨྲ་བ་བཅད་པས་བརྗོད་དུ་མེད་པའི་དོན་རང་གི་རྒྱུད་ལ་སྐྱེའོ༔ སེམས་ཀྱི་བྱ་
487

བི་མ་སྙིང་ཐིག
བ་རྣམ་པར་རྟོག་པ་མཐའ་དག་སྤང་སྟེ༔ དབྱིངས་རིག་ལ་གཏད་པས་ཆོས་ཉིད་མངོན་སུམ་དུ་མཐོང་བའོ༔
དེ་ཡང་ཇི་ལྟར་ཉམས་སུ་བླངས་ན་བློ་རིག་གཉིས་ཏེ༔ དམིགས་པ་ཡུལ་གྱི་བློ་ཅན་གྱིས་ཉམས་སུ་བླང་བ་
དང་༔ རིག་པ་རང་སྣང་གི་བློ་ཅན་གྱིས་ཉམས་སུ་བླང་བའོ༔ དང་པོ་ནི་རྣམ་གྲངས་དང་གོ་རིམ་ལ་བསྟན་པ་
ནི༔ དེ་ལ་སྤྱོད་པའི་རྣལ་འབྱོར་དང་༔ སྒོམ་པ་དང་༔ ལྟ་བ་དང་༔ འབྲས་བུ་ལ་རྒྱུན་དུ་སྤྱོད་པའི་རྣལ་འབྱོར་
པ༔ དང་པོ་སྤྱོད་པ་ལ་རྒྱུན་དུ་བྱེད་པའི་རྣལ་འབྱོར་ནི༔ སྣང་བ་དབང་སྡུད་ཀྱི་སྤྱོད་པ༔ དེའི་མན་ངག་ཏུ་སྣང་
བ་གཅེར་བཞག་གི་ཐབས་ཏེ༔ དེ་ལ་དགོངས་པ་ཇི་ལྟ་བུ་ཞིག་སྐྱེ་ན་སྣང་སྲིད་གཞི་བཞེངས་ཀྱི་དགོངས་པའོ༔
དེས་ཉོན་མོངས་གནས་འགྱུར་བའོ༔ དེ་ལྟ་བུའི་སྤྱོད་པ་ལ་གསུམ་སྟེ༔ ལས་དང་པོའི་སྤྱོད་པ་མི་དགེ་བ་བཅུ་
ལ་འཛེམ་ཞིང་ཆོས་སྤྱོད་བཅུའི་རིམ་པ་ཉམས་སུ་ལེན་པའོ༔ དེ་ནས་འཁོར་འདས་རུ་ཤན་འབྱེད་པའི་སྤྱོད་
པས་ལུས་ངག་ཡིད་གསུམ་ཚད་ལ་འབེབས་པའོ༔ བརྟུལ་ཞུགས་རླུང་འཛིན་གྱི་སྤྱོད་པ་ཉེར་གཅིག་ཡོད་ཀྱང་
འདིར་བདུན་དུ་འདུས་ཏེ༔ དེ་ཡང་དང་པོ་སྒོ་མོ་ཀུན་ནས་བསྡུར་བ་བུང་བ་ཚང་འཚོལ་བ་ལྟ་བུའི་སྤྱོད་པས་
ཐོས་པའི་ཆོས་དང་ཆོས་མ་ཡིན་པ་རྣམས་འབྱེད་ཅིང་སྤང་བྱ་དང་གཉེན་པོ་ངོས་འཛིན༔ དེ་ནས་བསམ་པས་
ཉོན་མོངས་པ་མགོ་གནོན༔ བསྒོམས་པས་ཉོན་མོངས་པ་རྩ་བ་དྲུངས་ནས་འབྱིན་པའོ༔ དེའི་གྲོགས་སུ་ཐེ་
ཚོམ་མེད་པ་བྱ་ཐི་བྱ་ཚང་ནང་དུ་འཇུག་པ་ལྟ་བུ་ནི༔ བྱ་ཐི་བ་དེ་ཚང་དུ་འཇུག་པའི་དུས་སུ༔ སྔོན་དུ་མིའི་སྒྲོ་
འདོགས་བཅད་ནས་དེ་ནས་འཛལ་འཛོལ་མེད་པར་ཞུགས་པ་ལྟར༔ སྔོན་དུ་ཐོས་པས་སྒྲོ་འདོགས་བཅད་
ནས༔ དེ་ནས་རང་ཡིད་ཆེས་པའི་གདམས་ངག་ཅིག་ཡི་དམ་དུ་བཟུང་ཉམས་སུ་ལེན་པའོ༔ དེའི་གྲོགས་སུ་
ཀུན་གྱིས་སྤྱོད་ཡུལ་མ་ཡིན་པ་རི་དྭགས་རྨས་མ་ལྟ་བུའི་སྤྱོད་པ་ནི་རི་དྭགས་རྨས་མ་དེ་རྨ་ཡི་གནོང་གིས་རི་
ལ་འབྲོས་ཏེ་ཅི་ནས་ཀྱང་ལུང་ཕུག་གམ་རི་རྩིབས་ལ་རང་གཅིག་པུར་གནས་པར་བྱེད༔ རྣལ་འབྱོར་པ་དེ་
ཡང་འཁོར་བ་ལ་འཇིགས་པའི་དབང་གིས་ཅི་ནས་ཀྱང་མི་མི་རྒྱུ་བའི་གནས་དུར་ཁྲོད་ལ་སོགས་པར་གཅིག་
པུར་གནས་པར་བྱའོ༔ དེའི་དུས་སུ་སྨྲ་བརྗོད་བྲལ་བ་ལྐུགས་པ་ལྟ་བུའི་སྤྱོད་པ་ནི༔ ལྐུགས་པ་སྨྲ་བ་མེད་པ་
ལྟར་སྨྲ་བ་བཅད་དེ་ཅི་ཡང་མི་སྨྲ་བར་བྱའོ༔ དེ་ལྟར་བྱས་པས་ངེས་མེད་སྨྱོན་པ་ལྟ་བུའི་སྤྱོད་པ་འབྱུང་སྟེ༔
སྨྱོན་པའི་ཚིག་བཞིན་འབྲེལ་མེད་འཛིན་པ་ཞིག་པའི་གཏམ་རང་རྡོལ་དུ་འབྱུང་བའོ༔ དེའི་དུས་སུ་གཙང་སྨེ་
མེད་པར་ཁྱི་ཕག་ལྟ་བུའི་སྤྱོད་པ་འབྱུང་སྟེ༔ ཟས་དང་བཟང་ངན་མེད་པ་འབྱོལ་ཉོག་ཏུ་སྤྱོད་པ་འབྱུང་ངོ་༔ དེ་
ཀུན་རྫོགས་པ་ལ་ཟིལ་གྱིས་མི་གནོན་པ་སེངྒེ་ལྟ་བུའི་སྤྱོད་པ་འབྱུང་སྟེ༔ སེངྒེ་གང་ལའང་འཇིགས་པ་དང་
488

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
བག་ཚ་བ་མེད་པ་དང་འདྲ་བར་རྣལ་འབྱོར་པ་ལ་ཡང་སྣང་བ་ལ་སོགས་པའི་རྣམ་པ་དང་བྲལ་ནས་སྣང་བ་
ལ་དབང་བསྐུར་ནུས་པ་འབྱུང་ངོ་༔ སྤྱོད་པ་དེ་དག་ལ་མིང་དུ་བཏགས་ན་ནང་སྣང་བ་དབང་བསྒྱུར་གྱི་སྤྱོད་
པ་ཞེས་བྱ་བ་གཞན་གྱི་མི་དད་པ་སྒྱུར་ནུས་པ་དང་༔ བསད་པ་གསོ་ནུས་པ་དང་རྫུ་འཕྲུལ་དང་འབྱུང་བཞི་
དབང་དུ་འདུ་བ་ལ་སོགས་པ་འབྱུང་ངོ་༔ དེའི་མན་ངག་ཏུ་སྣང་བ་གཅེར་བཞག་གི་ཐབས་ནི་ཆོས་ཅན་ཅིའི་
སྣང་བ་བསླབས་པས་རང་བཞིན་ཡོངས་སུ་དག ཆོས་ཅན་དུམ་བུ་ལ་བསླབས་པས་གཟུགས་བརྙན་ཡོངས་
སུ་དག་པའོ༔ དང་པོ་ནི་གང་སྣང་ཚད་ཀྱི་སྟེང་དུ་ནི་ཅེར་བཞག་པ་ལས་བྱུང་བའོ༔ འདིའི་དུས་སུ་དགོངས་པ་
ནི་སྣང་སྲིད་གཞི་བཞེངས་ཞེས་བྱ་སྟེ༔ འཁོར་འདས་ཀྱི་ཆོས་ཐམས་ཅད་བསླབས་པ་མེད་ཀྱང་བློ་ཐོག་ཏུ་
དུངས་ཀྱིས་འབྱུང་བའོ༔ དེ་ལྟར་བྱུང་བའི་དུས་ན་ཉོན་མོངས་པ་ལྔ་ཡེ་ཤེས་ལྔར་འགྱུར་བ་དང་༔ ཕུང་པོ་ལྔ་
རིགས་ལྔར་གནས་པར་འགྱུར་ཏེ༔ དཔེར་ན་སྣམ་བུ་ཁ་དོག་བསྒྱུར་བ་དང་འདྲའོ༔ དེས་གང་ཟག་གཅིག་གི་
ཆ་རྐྱེན་དུ་བསྟན་པའོ༔ སྒོམ་པ་ལ་རྒྱུན་དུ་བྱེད་པ་ལ་གསུམ་སྟེ༔ སྒོམ་པ་ཉིན་མཚན་ཁ་སྦྱོར་དང་༔ དེའི་མན་
ངག་ཏུ་རྒྱ་མཚོ་ཅོག་གཞག་གི་ཐབས་དང་༔ དེའི་དུས་ན་སྣང་སྲིད་གཞི་བཞེངས་ཀྱི་དགོངས་པའོ༔ དེའི་ཚེ་
ཉོན་མོངས་པ་ནི་རྒྱས་གདབ་པའོ༔ དེ་དག་ཉམས་སུ་བླང་བ་ལ་གསུམ་སྟེ༔ ལྷ་དང་མིའི་སེམས་འཛིན་པ་
དང་༔ བྱང་ཆུབ་སེམས་དཔའི་བསམ་གཏན་དང་༔ བདེ་བར་གཤེགས་པའི་དགོངས་པའོ༔ བྱང་ཆུབ་སེམས་
དཔའི་བསམ་གཏན་ལ་གསུམ་སྟེ༔ རང་བཞིན་གྱི་བསམ་གཏན་ལུང་མ་བསྟན་ཕལ་པ་རྣམས་ལ་ཡང་སྐྱེ་སྟེ༔
མདའ་སྲོང་གི་མིག་ལ་ཡོད་པ་དང་༔ རི་བོང་དང་ཁྲ་ཚང་ལ་ཉལ་བའི་མིག་ལ་ཡོད་པ་དང་༔ སེམས་རྣམ་
ཤེས་བག་ལ་ཞ་སྟེ་ཡེངས་པའི་དུས་སུའོ༔ ས་ལ་གནས་པའི་བསམ་གཏན་ནི་ས་དང་པོའི་བདེན་པ་མཐོང་
ནས་ས་བཅུ་བདུན་གྱི་ཏིང་འཛིན་ཚན་ཆད་སོ་སོའི་བསམ་གཏན་རེ་རེ་ཡོད་པའོ༔ བཅོས་པའི་བསམ་གཏན་
ནི༔ ཉལ་བའི་རྣལ་འབྱོར་པའོ༔ རྣལ་འབྱོར་པ་དེ་ལ་གནོད་པའི་རྐྱེན་གཉིས་ཏེ༔ འཕྲལ་དུ་ཟས་གོས་གཉིས་
ཀྱིས་གནོད་ལ༔ ཕུགས་སུ་རྨི་ལམ་དང་བག་ཆགས་ལ་བརྟེན་ནས་ཁམས་གསུམ་དུ་འཇུག་པས་གནོད་པའོ༔
དེའི་གཉེན་པོ་བསམ་གཏན་གྱི་ཐུན་བཞི་ལ་བསླབ་སྟེ༔ ཟས་ཀྱི་ཞེན་པ་བཅད་པ་བསམ་གཏན་གྱི་ཐུན་དང་༔
གོས་ཀྱི་ཞེན་པ་བཅད་པ་བསམ་གཏན་གྱི་ཐུན་དང་༔ རྨི་ལམ་གྱི་ཞེན་པ་བཅད་པ་བསམ་གཏན་གྱི་ཐུན་དང་༔
བག་ཆགས་ཀྱི་ཞེན་པ་བཅད་པ་བསམ་གཏན་གྱི་ཐུན་ནོ༔ དེ་ཡང་དང་པོ་ཟས་ཀྱི་ཞེན་པ་བཅད་པ་ནི་
བཅུད་ལེན་སྣ་ཚོགས་ལ་བརྟེན་པ་དང་༔ རྟེན་འབྲེལ་ཟབ་མོ་ལ་བརྟེན་པ་དང་༔ དང་པོ་ནི་འབྱུང་བ་རྒྱུན་
489་

བི་མ་སྙིང་ཐིག
གཅོད་རླུང་ཟས་སུ་ཟ་བ་སྟེ་སྟེང་འོག་གི་ནད་དང་༔ འབྱུང་བ་རོ་སྙོམས་པ་ས་ཆུ་མེ་རླུང་ནམ་མཁའི་བཅུད་
ལེན་དང་༔ བདུད་རྩི་དང་རིན་པོ་ཆེའི་བཅུད་ལེན་ལ་སོགས་པའོ༔ གཉིས་པ་རྟེན་འབྲེལ་ནི༔ ཤ་སྦྱོར་དང་༔
རྡོ་སྦྱོར་དང་༔ རྩི་སྦྱོར་དང་༔ སྔོ་སྦྱོར་ལ་སོགས་པའོ༔ དེ་དག་གི་ཡོན་ཏན་སོ་སོའི་སྐབས་ན་གསལ་
ལོ༔ གོས་ཀྱི་ཞེན་པ་བཅད་པ་ལ་གཉིས་ཏེ་རྟེན་འབྲེལ་རྫས་དང་ཏིང་འཛིན་རླུང་ངོ་༔ དང་པོ་ཚ་བ་གསུམ་
དང༌༔ གཡག་རོག་མཁྲིས་པ༔ བུ་རམ་བསྐོལ་བ་བཏབ་ནས་བཏུང་ན་དྲོད་སྐྱེའོ༔ གཉིས་པ་ནི་ལུས་ཙོག་
པུར་འདུག་ནས་རླུང་ནང་དུ་དྲངས་ཏེ་ཕོ་བ་ཚ་མེར་གྱིས་དགང་ཞིང་མེ་ལ་དམིགསཿ དེ་ནས་ཕྱིར་སྣ་ནས་
དལ་བུས་བཏང་བའོ༔ དེས་དྲོད་སྐྱེས་པས་མི་རྟོག་པ་སྐྱེ་བ་དང་༔ སྲོག་ཆགས་མི་འབྱུང་བའོ༔ རྨི་ལམ་གྱི་
ཞེན་པ་བཅད་པ་ནི༔ བརྟག་པའི་གནད་དང་༔ བསྒོམ་པའི་གཉིས་ལས༔ བརྟག་པ་ནི་ཉི་མ་འགའ་དལ་བར་
བྱས་ལ་ལུས་བསྐུ་མཉེ་བག་ཙམ་བྱའོ༔ དེ་ནུབ་འགའ་ཙམ་དུ་རྨི་ལམ་བརྟག་པར་བྱའོ༔ དེ་ཡང་སྔར་ཞེན་གྱི་
བག་ཆགས་ཤས་ཆེར་རྨིས་ན༔ སྔར་ཞེན་ཆགས་ཚན་ཆེ་བ་ཡིན་ཏེ་འབྲིང་པོ་ཡིན༔ ད་ལྟ་ཅི་བྱས་ཤས་ཆེ་བ་
རྨིས་ན་ཤིན་ཏུ་སླ༔ སྔར་མ་ཕྱིན་པའི་ཡུལ་དང་ངོ་མི་ཤེས་པ་དང་འཕྲད་པ་ལ་སོགས་པ་ནི་གཅད་དཀའོ༔
གསུམ་ཀ་ཆལ་ཆོལ་དུ་རྨིས་ན་བག་ཆགས་གསུམ་འདུས་ཤིན་ཏུ་ཡང་དཀའ་འོ༔ དེ་ནས་སྒོམ་པ་ནི༔ གཟུང་
ཞིང་སྦྱོང་བ་དང་༔ བསྒྱུར་བ་དང་གཅད་པའོ༔ དང་པོ་ནི་འདུན་པ་སྔོན་དུ་བཏང་ནས༔ ཅི་རྨིས་རྨིས་རྨི་ལམ་
དུ་ངོ་ཤེས་པར་བྱ་ཞིང་༔ སྣང་གྲགས་ཐམས་ཅད་རྨི་ལམ་སྒྱུ་མ་ཙམ་དུ་བསྒོམ༔ དེ་ལ་སྟོང་པ་ཉིད་ཀྱི་རྒྱས་
གདབ་བོ༔ བསྒྱུར་བ་ནི་སྣང་བ་ཐམས་ཅད་ཡི་དམ་ལྷར་བསྒྱུར་ཞིང་བསྒོམ༔ གཅད་པ་ནི་རིག་པའི་གནད་
བསྒོམས་པས་རྨི་ལམ་ཆད་པ་ནི༔ དེ་ཡང་རབ་རྨི་ལམ་རྒྱུན་བཅད༔ འབྲིང་རྨི་ལམ་ཟིན་ཅིང་༔ ཐ་མ་དགེ་
བའི་བག་ཆགས་རྨིས་པ་ནི་འབྱོངས་པའི་ཚད་དོ༔ གཞི་བག་ཆགས་ཀྱི་ཞེན་པ་གཅད་པ་ནི༔ ཡོད་པ་ཆེད་དུ་
མི་སྤང༔ མེད་པ་ཆེད་དུ་མི་བཙལ༔ ཡོད་པ་ལ་མངོན་པར་མི་ཞེན༔ དེ་ཡང་འདས་པའི་རྗེས་མི་གཅོད༔ མ་
འོངས་པའི་སྔོན་མི་བསུ༔ ད་ལྟར་གྱི་བག་ཆགས་གཉེན་པོ་དང་བཅས་པ་ཐམས་ཅད་རྒྱུད་ལ་མི་བརྟེན་པས༔
སྣང་བ་སྣང་བར་གྲོལ་བས་དངོས་པོ་འཛིན་པ་རང་སར་དག༔ དེ་ཡང་སྣང་བ་ཉིད་སྣང་ཐོག་ཏུ་གྲོལ་བར་
བྱེད་པ་བྱིའུ་ཁྲས་ཁྱེར་བ་ལྟ་བུའོ༔ འགྱུ་བ་འགྱུ་ཐོག་ཏུ་གྲོལ་བ་བར་སྣང་གི་སེར་བུ་ལྟ་བུའོ༔ སྨང་ཤེས་
གཉིས་མེད་དུ་ཐིམ་པ་ཆུ་ལ་ཆུ་ཐིམ་པ་ལྟ་བུའོ༔ དེས་ནི་བག་ཆགས་འཁྲུལ་པའི་ཡུལ་ལས་འདས་པ་བདག་
ཏུ་ལྟ་བའི་ཞེན་པ་ཆོད་པའོ༔ བདེ་བར་གཤེགས་པའི་དགོངས་པ་ནི༔ ཐུན་མཚམས་ལས་འདས་པས་ཉིན་
490

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
མཚན་དང་མཉམ་རྗེས་མེད་པའོ༔ ལྷ་དང་མིའི་སེམས་འཛིན་བསྒོམ་པ་ནི༔ སྙིང་གཟེར་ནས་ཉེར་གཅིག་
བསྟན་ཀྱང་༔ འདིར་བདུན་བསྒོམ་སྟེ༔ དེ་ཡང་བརྩོན་འགྲུས་དང་ལྡན་པའི་གང་ཟག་གིས་སྔོན་དུ་བླ་མ་
མཉེས་པ་ལ་སོགས་པའི་སྒོ་ནས་ཚོགས་བསགས་ལ༔ དེ་ནས་དགོངས་པ་ཡིད་ལ་མཐུན་པར་སྟན་བདེ་བ་ལ་
སྐྱིལ་ཀྲུང་དུ་འདུག་སྟེ༔ མཚན་མ་ཨ་དཀར་ལ་སེམས་གཏད་པ་ནི༔ རང་གི་སྣ་ཡི་རྩེ་མོ་ལ་ཡི་གེ་ཨ་དཀར་
པོ་གཅིག་བསྒོམ་རླུང་ཕར་འགྲོ་བའི་དུས་ཨ་དེ་རྒྱངས་ཀྱིས་སོང་བ་ལ་གནས་པར་བྱའོ༔ ནང་དུ་བསྡུ་བའི་
དེ་ཡང་བདག་གིས་ལུས་ལ་ཚད་པའི་
དུས་ན་ཨ་དཀར་ཧྲིལ་གྱི་སྣ་ཡི་རྩེ་མོ་ལ་གནས་པ་ལ་སེམས་གཏད༔ 
ནད་ཡོད་ན་གྲང་རེག་དང་ལྡན་པར་བསྒོམ༔ གྲང་བའི་ནད་ཡོད་ན་ཚ་རེག་དང་ལྡན་པར་བསྒོམ༔ དེ་ལྟར་
ཐུན་ཆུང་ཞིང་གྲངས་མང་བ་ལ་བསླབ༔ དེ་ནས་ཉིན་མཚན་ཕྱེད་མར་བསྒོམས་པས༔ སྐྱེ་མེད་བསམ་ངོ་དང་
བྲལ་བས་ཉམས་སུ་མྱོང་བ་མི་སྐྱེ་མི་སྲིད་དོ༔ བར་གཅོད་སེལ་བའི་ཡི་གེ་ཕཊ༔ དྲག་པོ་ལ་སེམས་གཟུང་བ་
ནི༔ ལུས་སེམས་གོང་ལྟར་སོ་སོ་གློད་ལ་ཤེས་པ་དར་ཅིག་རང་སར་བཞག་ལ༔ དེ་ནས་རབ་ཏུ་དྲག་པོས་
ཕཊ་ཅེས་བརྗོད་པས་དེ་ཉིད་ལས་ཤེས་པ་ཧད་པ་ཞིག་འོང་སྟེ༔ དེའི་དུས་ན་ཡེ་ཤེས་ངོས་གཟུང་ཞིང་༔ ཡང་
ནས་ཡང་དུ་ཕཊ་ཀྱིས་ཤེས་པ་གསལ་གདབ་པར་བྱའོ༔ དེ་ཉིན་མཚན་ཕྱེད་མར་ཉམས་སུ་བླངས་པས༔ རང་
བཞིན་ཡོངས་སུ་དག་པའི་ཉམས་སུ་མྱོང་བ་མི་འཆར་མི་སྲིད་དོ༔ དེ་ལ་མ་མོས་ན་ཁྲོ་བོ་འགྱེད་པའི་གད་མོ་
ལ་སེམས་གཟུང་བ་ནི༔ ཡང་ལུས་ལ་སོགས་པ་གོང་ལྟར་བྱས་ལ་ངག་ཏུ་ཧ་ཧ་ཞེས་དྲག་ལ་ཐུང་བར་བརྗོད་
ཤེས་པ་ཧ་ལ་གཏད༔ རྣམ་རྟོག་ལ་སོགས་པ་སེམས་ལ་མི་བདེ་བ་གང་བྱུང་ཡང་ངག་ཏུ་ཧ་དྲག་ཏུ་བརྗོད་ཅིང་
ངག་དང་ཤེས་པ་རླུང་གསུམ་བསྲེ་བ་ནི་གནད་དོ༔ དེ་ལྟར་དུས་ཐམས་ཅད་དུ་བསྒོམས་པས་ཆོས་ཉིད་དག་
པ་ངོས་གཟུང་དང་བྲལ་བའི་ཉམས་སྐྱེ་བ་ཐེ་ཚོམ་མེད་དོ༔ དེ་ལྟར་ངག་ལ་བརྟེན་པའི་དུས་ན༔ ཤེས་པ་སྣ་མི་
བསྐྱིལ་མི་ལྟེབ་ཅིང་ངག་གིས་བརྗོད་པ་མ་ཉམས་པར་གལ་ཆེ་གསུངས་སོ༔ ཡང་དེ་ལ་མ་མོས་ན་ལྷ་མ་ཡིན་
རྩོད་པ་འགྱེད་པ་ལ་སེམས་གཟུང་བ་ནི༔ ཡང་ལུས་ལ་སོགས་པ་གོང་ལྟར་བྱས་ལ༔ རི་མཐོན་པོའི་བྲག་གི་
སྟེང་ལ་སོགས་པར་འདུག་ལ༔ མགོ་དང་ལུས་པོ་དལ་གྱིས་བསྒྲིལ་ལུས་ཀྱང་དང་པོ་བསྐྱོད་དལ་གྱིས་བསྒྲིལ
ལུས་ཀྱང་ཉི་མ་གསུམ་བཞི་ཙམ་དུ་བྱའོ༔ དེ་ནས་དྲག་ཏུ་བསྒྲིལ་དེ་ནས་ཁམས་ཀྱིས་ཐུབ་ཐང་དུ་བསྒྲིལ་ལོ༔
དེ་ལྟར་བསྒུལ་བསྐྱོད་ཕྱག་རྒྱ་ལས་མ་འདས་པར་བྱས་ལ་ཕྱིའི་སྣང་བ་འགགས་ནས་ཅིའི་ངོ་བོར་ཡང་གྲུབ་པ་
མེད་པ་འབྱུང་ངོ་༔ དེ་ལ་མཐོང་སྣང་རང་གྲོལ་བའི་ཉམས་སུ་མྱོང་བ་མི་སྐྱེ་མི་སྲིད་དོ༔ དེའི་དུས་སུ་རླུང་ལ་
49

བི་མ་སྙིང་ཐིག
ཤིས་པའི་ཁ་ཟས་བརྟེན་པར་བྱའོ༔ ལྟེ་བར་ཡི་གེ་རཾ་ལ་སེམས་གཏད་པ་ནི་གནད་དོ༔ དེ་ལ་མ་མོས་ན་རྣམ་
པར་རྟོག་པ་ཧཱུཾ་གིས་དེད་པ་དེ་ལ་སེམས་གཟུང་བ་ནི༔ ངག་ཏུ་ཧཱུྃ་ཞེས་རབ་ཏུ་རིང་བར་དབྱངས་དང་ལྡན་
པར་བརྗོད་དོ༔ རླུང་དང་བསྲེ་བ་ནི་གནད་དོ༔ དེ་ཡང་ཧཱུྃ་ཞེས་སྐབས་སུ་ཐུང་བར་ཡང་བརྗོད་དོ༔ དེ་ལྟར་མི་
དལ་བར་ཡུན་རིང་བར་བྱས་ན་རྣམ་པར་རྟོག་པ་ཆོས་ཉིད་ལ་འཆར་བའི་ཉམས་སུ་མྱོང་བ་མི་སྐྱེ་མི་སྲིད་དོ༔
དེ་ལ་མ་མོས་ན་སྟོང་པ་ཉིད་རིམ་གྱིས་པ་ལ་སེམས་གཟུང་བ་ནི༔ ཡང་ལུས་གནད་ལ་སོགས་གོང་ལྟར་བྱས་
ལ༔ དང་པོ་ལུས་ཀྱི་བྱེ་བྲག་མང་པོར་བསིལ་ལ་མིང་དུ་མ་ལ་སོགས་པར་གཞིག་སྟེ༔ མིང་དོན་སོ་སོར་
བཏགས་པས་ལུས་དངོས་པོར་གྲུབ་པ་མེད་པར་ཤེས་པར་བྱའོ༔ དེ་ནས་ཕྱི་རོལ་གྱི་སྣང་བ་ཐམས་ཅད་ལ་དེ་
ལྟར་མིང་དོན་དུ་མ་བཙལ་ཞིང་བཏགས་པས་གང་དུ་ཡང་གྲུབ་པ་མི་རྙེད་དེ༔ དེ་ལྟར་མིང་གིས་བཏགས་པ་
ཐམས་ཅད་སྟོང་པར་གོ་བ་དང་༔ དངོས་པོ་ཡང་སྟོང་པར་འགྱུར་བའོ༔ དེ་ནས་རིམ་གྱིས་ཆོས་ཉིད་སྟོང་པ་
ཉིད་དུ་མི་འགྲོ་མི་སྲིད་དོ༔ ཡང་དེ་ལ་མ་མོས་ན་སྣང་བའི་གཟུགས་གང་འདུག་པ་ལ་ཤེས་པ་བཅུག་ཅིང་
དེ་ཉིད་སྐད་ཅིག་གིས་སྟོང་སང་སང་ལ་བློ་གནས་པར་བྱས་ལ༔ དུས་དེ་ཙམ་ན་གང་ལ་བལྟས་བལྟས་སྟོང་
པར་ཁྲོལ་གྱིས་འགྲོ་བ་འབྱུང་ངོ་༔ དེ་ལྟར་ཡུན་དུ་བསྒོམས་པས་སྣང་བ་ཐམས་ཅད་མེ་ལོང་ལ་ཧས་བཏབ་པ་
ལྟར་སྟོང་ཧད་ཀྱི་མི་འགྲོ་མི་སྲིད་དོ༔ དེ་ཡང་དང་པོ་སྣང་༔ གཉིས་པ་སྟོང༔ གསུམ་པ་དངོས་པོ་གང་ལ་ཡང་
མ་གྲུབ་པའོ༔ དེ་ལྟ་བུ་བསྒོམ་དེ་ལ་མིང་དུ་བཏགས་ན་ཉིན་མཚན་ཁ་སྦྱོར་གྱི་སྒོམ་པ་ཞེས་བྱ་སྟེ༔ ཉིན་མོ་
འདས་པའི་ཆ་མཚན་མོ་འཁོར་བའི་ཆ་ཡིན་པས༔ འདིའི་དུས་སུ་འཁོར་འདས་ཁ་སྦྱར་བས་ཡུལ་དངོས་པོ་
གང་དུ་ཡང་མ་གྲུབ་པའི་ཆོས་ཉིད་ཅེས་བྱ་སྟེ༔ དེ་ཙ་ན་ཉིན་མོ་སྒོམ་གསལ་རྒྱུ་མེད༔ མཚན་མོ་མི་གསལ་
བའི་རྒྱུ་མེད་པར་སྦྲུལ་སོང་བ་ལ་བྱའོ༔ དེའི་མན་ངག་ཏུ་རྒྱ་མཚོའི་ཅོག་བཞག་ནི༔ མིག་ཆུའི་རང་བཞིན་
ཡིན་པས་རྒྱ་མཚོ་ཞེས་བྱ་སྟེ༔ གང་བསྒོམས་ཀྱང་མིག་རང་སོར་ཅོག་གིས་འཇོག་པ་གནད་ཡིན་ནོ༔ མི་
བསྒོམས་ན་མི་སྒོམ༔ སྒོམ་ཞིག་བྱེད་ཕན་ཆད་མིག་མི་འཛུམ་པ་གནད་ཡིན་ནོ༔ དེ་ལྟར་བྱས་པས་དཔེར་ན་
རྒྱ་མཚོ་ཆེན་པོའི་ནང་དུ་གཟའ་དང་རྒྱུ་སྐར་ལ་སོགས་པའི་གཟུགས་བརྙན་ཐམས་ཅད་བཀྲ་སལ་ལེ་
སྣང་ཡང་རྒྱ་མཚོ་ལ་གོས་པ་མེད་ཅིང་སྣང་ཡུལ་དུ་ཡོད་ལ་གཟུང་ཡུལ་དུ་གྲུབ་པ་མེད་པར་སྣང་བ་ལྟར༔ འདི་
ལྟར་བསྒོམས་པའི་དུས་ན་ཕྱིའི་སྣང་བ་ཉམས་སྣང་ངོར་ཤར་ལ༔ བདེན་ངོར་མ་གྲུབ་པས་ཤེས་པ་ཕྱིར་སྣང་
ཐོག་ཏུ་མ་ཤོར༔ སྣང་བ་ཤེས་པས་གང་དུ་ཡང་མ་བཅད་པར་རང་སར་འདུག་པ་ལ་སྒོམ་པ་ཞེས་བྱའོ༔ གལ་
492

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
ཏེ་བསྒོམས་པའི་དུས་སུ་ཚོགས་དྲུག་འགགས་ནས་དྲན་མེད་དུ་སོང་ན་ཞི་གནས་ཕྱོགས་གཅིག་ཏུ་ལྷུང་བ་
ཞེས་བྱ་བ་སྟེ་སྒོམ་པའི་གོལ་སར་འདུག་པའོ༔ དེ་ལྟར་ཤེས་པ་ལ་སྣང་བས་མ་གོས་སྣང་བ་ལ་ཤེས་པས་མ་
དཔྱད་པར་རང་ས་ལ་གསལ་བའོ༔ དེས་དགོངས་པ་སྣང་སྲིད་གཞིར་བཞག་ལ་གནས་པ་ཞེས་བྱ་སྟེ༔ དེ་
གོང་དུ་གཞིར་བཞེངས་ཞེས་ཚིག་མཐའ་ལ་རྟོག་བརྗོད་སྐྱེས་པ་དེ༔ འདིར་ཚིག་གི་སྤྲོས་པ་ཆོད་པ་དེ་ཚོགས་
ཐམས་ཅད་གཞི་ལ་བཞག་ནས་རང་སར་གྲོལ་བ་ནི་སྣང་ཞིང་སྲིད་པའི་ཆོས་དང་མིང་དང་ཡི་གེའི་ཚོགས་སུ་
ཤར་བ་རྣམས་རང་སར་བཞག་པས་ཚིག་ལ་མི་གནས་པར་རང་སར་གྲོལ་བ་ལ༔ གཞི་དངོས་པོའི་གནས་
ལུགས་ལ་བཞག་པ་ཞེས་བྱའོ༔ དེའི་དུས་ན་ཉོན་མོངས་པ་ཉིད་རྒྱས་གདབ་པས་དེའི་སྙིང་པོ་ཡེ་ཤེས་སུ་ཤར་
ཏེ༔ དཔེར་ན་འཇིམ་པ་ལ་བསྐོས་ཕོར་བཏབས་པས་ཚྭ་ཚྭ་ཀྲོང་གིས་འོངས་པ་དང་འདྲ་བར༔ སྣང་
བཏགས་ཀྱི་ཆོས་སྣ་ཚོགས་པ་ཆོས་སྐུར་ཀྲོང་གིས་འཆར་བར་ངེས་སོ༔ དེའི་དུས་ན་གང་ཟག་དེ་ལ་མིང་དུ་
བཏགས་ནས་ཆོས་ལ་གནས་པའི་དུས་ཞེས་བྱའོ༔ འཁོར་འདས་ཀྱི་ཆོས་ཐམས་ཅད་རང་གིས་བློ་ཐོག་ན་
གནས་པས་དེ་ཉིད་མ་ཕྱེ་མི་འབྱེད་རང་སར་གནས་པ་ལ་སྒོམ་པ་ཞེས་བྱའོ༔ འདི་དག་ནི་ཉི་ཟླ་ཁ་སྦྱོར་གྱི་
རྒྱུད་ནས་བཤད་པའོ༔ ལྟ་བ་ལ་རྒྱུན་དུ་བྱེད་པའི་རྣལ་འབྱོར་ནི་དེ་ལ་སྤྱིའི་ལྟ་བ་དང་༔ རང་གི་ལྟ་བ་གཉིས་
སོ༔ སྤྱིའི་ལྟ་བ་ནི་ཐེག་པ་རིམ་པ་དགུ་སོ་སོར་འདོད་ལུགས་མི་འདྲ་བ་རྣམས་སོ༔ འདི་དག་ནི་ཚིག་གི་ལྟ་བ་
ཡིད་དཔྱོད་འཛིན་པ་ཡིན་ནོ༔ རང་གི་ལྟ་བ་རྫོགས་པ་ཆེན་པོ་བྱ་བྲལ་ལྷུན་གྲུབ་ཀྱི་ལྟ་བ་སྟེ་ཕྱིའི་ཆོས་ཅན་ལ་
བལྟས་པས་རང་བཞིན་མེད་པར་མཐོང་༔ ནང་ཆོས་ཉིད་ལ་བལྟས་པས་སྐྱེ་བ་མེད་པར་མཐོང་༔ གསང་བ་
རང་རིག་ལ་བལྟས་པས་རིག་པ་མངོན་སུམ་དུ་མཐོང་བའོ༔ དེ་ཡང་མཐོང་ལུགས་ཇི་ལྟར་མཐོང་ན༔ ཆོས་
ཅན་དུམ་བུ་བ་ལ་རྡོ་རྗེའི་མིག་གིས་བལྟས་པས་མཐོང་ལུགས་ཆོས་ཅན་གྱི་སྣང་བ་སྒྱུ་མ་འམ༔ མདང་སུམ་
རྨིས་པའི་རྨི་ལམ་ལྟར་མཐོང་བས༔ འཁྲུལ་པ་ཡང་དག་ཏུ་གྲུབ་པ་མེད་པར་རྟོགས་ཏེ༔ ད་ཁམས་གསུམ་དུ་
བཟློག་པ་མེད་པས་བློ་བདེའོ༔ ཆོས་ཅན་བྱེ་བྲག་ལ་ཤེས་རབ་ཀྱི་མིག་གིས་བལྟས་པས༔ ཀུན་རྫོབ་ཀྱི་དོན་
རྣམ་པར་སྣང་ལ་རང་བཞིན་མེད་པར་སྒྱུ་མ་ལྟ་བུར་མཐོང་བས་ཆོས་ཉིད་ལ་ངོས་བཟུང་མེད་པར་རྟོགས་
པས་རིག་པ་ལས་དང་བག་ཆགས་ཀྱི་རྟེན་མེད་པས་བློ་བདེའོ༔ ནང་ཆོས་ཉིད་ལ་ཡེ་ཤེས་ཀྱི་མིག་གིས་
བལྟས་པས་རིག་མཉམ་ཐ་དད་མེད་པར་མཐོང་བས་ཆོས་ཉིད་རང་ལ་ཡང་བདེན་པ་རང་རྒྱུད་དུ་འཛིན་པ་
མེད་དེ༔ སྤྲོས་བྲལ་རྣམ་དག་ཏུ་རྟོགས་པས་ཆོས་ཉིད་རང་བཞིན་མེད་པར་ཤེས་པ་སྟེ༔ རང་གིས་གྲུབ་
43

བི་མ་སྙིང་ཐིག
མཐའ་ཞིག་ནས་ཆོས་ཟད་པས༔ ད་ཆོས་སུ་འཛིན་པའི་ཞེན་པ་དང་བྲལ་ནས་བློ་བདེ་བའོ༔ གསང་བ་རང་
རིག་ལ་ཆོས་ཉིད་རྣམ་པར་དག་པའི་མིག་གིས་གཅེར་བཞག་ཏུ་བལྟས་པས་མཐོང་ལུགས་རང་གི་རིག་པ་
ཉིད་དབྱིངས་དང་རིག་པ་འདུ་འབྲལ་མེད་པར་མངོན་སུམ་དུ་མཐོང་བས་ཡིད་དཔྱོད་ཚིག་གིས་སངས་མི་རྒྱ་
བར་རྟོགས་ཏེ་ཡིད་དཔྱོད་ཚིག་ལ་གདེང་དུ་མི་འཛིན་པས་བློ་བདེ་བ་ནི་ཆོས་ཉིད་དབང་པོའི་སྤྱོད་ཡུལ་དུ་
མཐོང་བའི་གནད་ཀྱིས་སོ༔ 
དེ་དག་རྣམས་ལ་མིང་དུ་བཏགས་ན་གྲོང་ཁྱེར་རྒྱུན་གཅོད་ཀྱི་ལྟ་བ་ཞེས་བྱ་སྟེ༔
མངལ་གྱི་གྲོང་ཁྱེར་རྒྱུན་གཅོད་ནས་ཁམས་གསུམ་དུ་མི་ལྡོག་པའི་ལྟ་བས་ཏེ༔ དེ་ནས་བརྩོན་འགྲུས་ཅན་
རབ་ཚེ་འདི་ཉིད་ལ་ཟག་བཅས་མི་སྣང་བར་སངས་རྒྱ འབྲིང་གིས་བླ་མའི་གདམས་ངག་ཡོད་པས་དུམ་རེ་
ཉམས་སུ་བླངས་ཀྱང་ཐང་ཆད་ནས་ཉམས་སུ་བླང་ལོང་མ་བྱུང་བ་ནི་ཆོས་ཉིད་བར་དོ་ལ་རང་གི་ཆོས་ཉིད་
སྟོབས་སུ་གྱུར་ནས་སངས་རྒྱ༔ ཐ་མས་རྒྱུའི་གདམས་ངག་ནི་ཞུས༔ འདི་ལ་ལེ་ལོས་ཉམས་སུ་བླང་ལོང་མ་
བྱུང་བ་ནི་ཆོས་ཉིད་བདེན་པའི་བྱིན་རླབས་ལ་བརྟེན་ནསཿ རང་བཞིན་སྤྲུལ་པ་སྐུའི་ཞིང་ཁམས་སུ་དབུགས་
ཕྱུང་སྟེ་བརྫུས་ཏེ་སྐྱེས་ནས་དེ་ཉིད་ལ་སངས་རྒྱ་བར་ངེས་པས་གྲོང་ཁྱེར་རྒྱུན་གཅོད་ཅེས་བྱའོ༔ དེའི་མན་
ངག་རི་ཅོག་བཞག་གི་ལྟ་བ་སྟེ༔ དཔེར་ན་དབུས་ཀྱི་རི་བོ་མཆོག་རབ་ཀྱི་སྟེང་དུ་ཕྱིན་ན༔ གླིང་བཞི་དུས་
གཅིག་ལ་མཐོང་བ་ལྟར་རྫོགས་པ་ཆེན་པོའི་སྟེང་ནས་བལྟས་པས་ཐེག་པ་རིམ་པ་དགུའི་འདོད་པ་རང་
ལུགས་རྟོགས་པའོ༔ ཐེག་པ་གཞན་གྱིས་ནི་རྫོགས་པ་ཆེན་པོའི་འདོད་པ་མི་མཐོང་ངོ་༔ དེ་ཉིད་མི་འགྱུར་
བའི་ངོས་ནས་ཀྱང་རི་བོ་ཅོག་བཞག་གོ༔ དེ་ལ་དགོངས་པ་ནི་ཁམས་གསུམ་ཡོངས་སུ་གྲོལ་བའི་དགོངས་པ་
སྟེ༔ དེ་ལྟར་རྫོགས་པ་ཆེན་པོ་རྟོགས་པའི་རྣལ་འབྱོར་པས་བལྟས་ན་མ་གྲོལ་བ་གཅིག་ཀྱང་མེད་དེ༔ དེ་ལྟར་
རྟོགས་པའི་ཚེ་ན་འགྲོ་དྲུག་རང་སར་གྲོལ་བ་ཞེས་བྱའོ༔ དེའི་ཚེ་ཉོན་མོངས་པ་གནས་སུ་དག་སྟེ༔ མཁའ་ལ་
སྤྲིན་དེངས་པའི་རྣམ་པའམ༔ ཆུའི་རྙོགས་མ་དྭངས་པ་ལྟ་བུར་རང་སར་དེངས་པ་ནི་དང་པོ་འཁྲུལ་མ་མྱོང་༔
ད་ལྟའི་འཁྲུལ་པ་ལ་མི་གནས༔ ཐ་མ་འཁྲུལ་མི་སྲིད་པའི་གནད་ལས་བྱུང་བའོ༔ དེའི་དུས་ན་ཆོས་བོར་བའི་
གང་ཟག་ཅེས་མིང་དུ་བཏགས་པ་ནི་ཡོངས་ལ་བྱེད་པའི་ཆོས་མེད་པའོ༔ འབྲས་བུ་ལམ་དུ་བྱེད་པ་ནི་དོན་གྱི་
འབྲས་བུ་རྒྱུར་མི་ལྡོག་པ་བསེ་ཤིང་གི་འབྲས་བུ་ལྟ་བུའོ༔ དེ་ཡང་འདི་དུས་ན་རྒྱལ་པོས་གདན་ས་ཟིན་ཏེ་མི་
འགྱུར་བ་ནི་དཔེར་ན་རྒྱལ་རིགས་ཀྱི་ཕྲུག་གུ་སྤྱི་བོ་ནས་དབང་བསྐུར་ནས་རྒྱལ་ས་ཟིན་ཏེ་མི་འགྱུར་བ་
བཞིན་རིག་པ་ཉིད་རང་སར་ཟིན་པའོ༔ འབངས་ཆམ་ལ་འབེབས་ཏེ་མི་འགྱུར་བ་ནི་རྒྱལ་པོ་གཅིག་གིས་
494

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
འབངས་ཆམ་ལ་ཕབ་པ་དེ་སྲིད་དུ་གནས་པ་བཞིན་དུ་སྒོ་ལྔའི་རྣམ་ཤེས་འཆར་བའི་གཞི་སྟོང་པས་འཁོར་
བའི་མིང་མེད་པའོ༔ བློན་པོ་བཙོན་དུ་བཟུང་སྟེ་མི་འགྱུར་བ་ནི༔ དཔེར་ན་རྒྱལ་པོའི་བཀའ་བློན་བཙོན་དུ་
བཟུང་ན་རྒྱལ་པོ་ཡང་ཉེན་པ་བཞིན༔ ཡིད་ཀྱི་རྣམ་པར་རྟོག་པ་འགྱུ་བ་ཆད་པས་རིག་པ་རང་དབང་ཐོབ་པའོ༔
འབྲས་བུ་དེ་ལ་མིང་དུ་བཏགས་ན༔ རང་བཞིན་རྣམ་དག་གི་འབྲས་བུ་ཞེས་བྱའོ༔ བྱས་པའི་རྩོལ་བ་ལས་
བྱུང་བ་མ་ཡིན་ཏེ༔ ཡེ་ནས་དག་པའི་དོན་རྒྱུད་ལ་སྐྱེས་པས་འབྲས་བུ་ཞེས་ཐ་སྙད་དུ་བྱའོ༔ དེའི་མན་ངག་ནི་
རིག་པ་ཅོག་བཞག་གིས་དེ་ལྟར་འབྲས་བུ་དེ་གང་ལས་བྱུང་ན༔ རིག་པ་ཉིད་གང་སྣང་གང་ཤར་གྱི་སྟེང་དུ་
བཞག་པ་ལས་བྱུང་བའོ༔ དེའི་དགོངས་པ་ནི་སྲིད་གསུམ་ཀ་དག་ཅེས་བྱ་བ་རང་གི་ལུས་ངག་ཡིད་གསུམ་ལ་
ལས་དང་བག་ཆགས་དང་རྟོག་པ་གང་ཡང་མི་གནས་པས་སྲིད་གསུམ་ཀ་དག་གོ༔ འདིའི་དུས་ན་ཉོན་
མོངས་པ་ནི་རང་གྲོལ་དུ་སོང་སྟེ་དཔེར་ན་སྤྲུལ་གྱི་མདུད་པ་ཉིད་བྱ་ལོང་མེད་པར་གྲོལ་བ་དང་འདྲའོ༔ དེ་
བཞིན་དུ་ཉོན་མོངས་པ་སྐྱེ་ལོང་མེད་པར་ཆོས་ཉིད་དུ་རང་སར་གྲོལ་བའོ༔ དེའི་དུས་ན་གང་ཟག་དེ་ཆོས་
ལས་འདས་པ་ཞེས་བྱའོ༔ འཁོར་འདས་གང་དུ་འཛིན་པའི་ཤེས་པ་དང་བྲལ་བའོ༔ དེ་དག་གིས་ནི་དམིགས་
པའི་ཡུལ་ཅན་གྱི་བློ་ཅན་རྣམས་ཀྱིས་ཉམས་སུ་བླང་བྱ་སྟེ༔ དོན་གྱི་སྤྲོས་པ་ལ་དགའ་བ་རྣམས་ཀྱི་དོན་དུའོ༔
ད་ནི་རིག་པ་རང་སྣང་གི་བློ་ཅན་རྣམས་ཀྱིས་ཉམས་སུ་བླང་བ་སྟོན་ཏེ་དེ་ལ་གཉིས༔ ཁྲེགས་ཆོད་དང་༔
ཐོད་རྒལ་ལོ༔ ཁྲེགས་ཆོད་ནི་སྣང་བ་དང་མ་འབྲེལ་བ་འདི་ཉིད་ལ་རྟོགས་པ་མངོན་སུམ་དུ་སྐད་ཅིག་གིས་
གྱུར་བའི༔ ཐོད་རྒལ་ཉམས་སུ་བླང་བ་ནི་སྔོན་དུ་དབང་བཞི་ཡོངས་སུ་རྫོགས་པར་བྱས་ལ༔ དེ་ནས་གོང་
གིས་བསྒྲུབ་ལུགས་གཉིས་པོ་གང་ཡང་རུང་བས་མན་ངག་ལ་སྔོན་འགྲོ་དངོས་གཞི་གཉིས་འཁོར་འདས་རུ་
ཤན་དབྱེ་བའི་སྤྱོད་པ་གསུམ་བྱ་བ་ནི༔ དང་པོ་ལུས་རུ་ཤན་དབྱེ་བའི་སྤྱོད་པ་བྱ༔ དེའི་རྟགས་ཚད་ལ་ཕེབས
ངག་རུ་ཤན་དབྱེ་བའི་སྤྱོད་པ་བྱ༔ དེའི་རྟགས་ཚད་ལ་ཕེབས་ནས་སེམས་རུ་ཤན་དབྱེ་བའི་སྤྱོད་པ་བྱའོ༔ དེ་
དག་ལ་མཆོག་གི་དགོས་པ་དང་༔ ཐུན་མོང་གི་དགོས་པ་གཉིས་གཉིས་ཏེ་དྲུག་གོ༔ དེ་ནས་རྣལ་དུ་དབབ་པ་
ལུས་རྣལ་དུ་ཕེབས་པས་ཕུང་པོ་ཁམས་དང་སྐྱེ་མཆེད་དང་བྱང་སེམས་རྒྱས་པའི་དགོས་པ་
གསུམ་བྱ་སྟེ༔ 
དེ་ནས་ངག་རྣལ་དུ་ཕེབས་པས་བརྗོད་པ་མ་བཅོས་པའི་དོན་དུ་འགྱུར་ཞིང་ཚིག་གི་རྟོག་དཔྱོད་ཟད་
ཡོད་དོ༔ 
དེ་ནས་སེམས་རྣལ་དུ་ཕེབས་པས་བསམ་པའི་ཞེན་ཡུལ་ལས་གྲོལ་བའི་
པར་འགྱུར་བའི་དགོས་པ་ཡོད་དོ༔ 
དགོས་པ་ཡོད་དོ༔ དེ་ནས་དངོས་གཞི་ཟག་པ་མེད་པའི་དོན་རྣལ་འབྱོར་པའི་རྒྱུད་ལ་ཇི་ལྟར་བརྟེན་པ་ལ་
45

བི་མ་སྙིང་ཐིག་
བཞི་སྟེ༔ སྔོན་དུ་ལུས་ངག་ཡིད་ཀྱི་གནད་གཟིར་བ་དང་༔ དེ་ནས་གནད་རྣམ་པ་གསུམ་ལ་བརྟེན་ནས་ཆོས་
ཉིད་མངོན་སུམ་གྱི་དོན་རྣལ་འབྱོར་པའི་རྒྱུད་ལ་ཇི་ལྟར་བརྟེན་པ་དང་ དེས་སྣང་བ་ཇི་ལྟར་འཆར་བ་དང་༔
མཐའ་རྟེན་གྱི་མན་ངག་གོ༔ དང་པོ་ལུས་ཀྱི་གནད་བཞུགས་སྟངས་གསུམ་ལས་མི་འདའ་བར་བྱའོ༔ དེ་ཡང་
ལུས་ལ་རིག་པའི་ཡེ་ཤེས་གནས་ཏེ༔ ལུས་ཀྱི་གནད་མ་གཟིར་ན་མངོན་སུམ་དུ་མི་སྣང་སྟེ༔ དཔེར་ན་སྤྲུལ་
གྱི་རྐང་ལག་ཡོད་པ་དེ་མ་གཅུན་པས་མི་མཐོང་བ་བཞིན་ནོ༔ དེ་ནས་ངག་སྨྲ་བ་བཅད་དེ༔ དེ་ཡང་ངག་
བསླབ་པར་བྱ་བའི་རིམ་པ་དང་པོ་ཐུན་ཆུང་བ་ལ་བསླབ་དེ་ནས་ཐུན་རིང་བ་ལ་བསླབ༔ སྐབས་སུ་སྨྲ་རྒྱུ་མེད་
ཀྱང་སྨྲ་བའོ༔ དེ་ནས་ངག་གནས་པ་ནི༔ རང་གི་ངག་སྔགས་དང་མཆོད་བསྟོད་མདོ་ལ་སོགས་པ་མི་དགག༔
གཞན་ལ་ཚིག་ཟུར་ཙམ་ཡང་མི་བརྗོད་དོ༔ དེའི་དུས་ན་ལུས་ཀྱིས་བརྡའ་ཙམ་ཡང་མི་བྱའོ༔ དེ་ལྟར་བྱས་
པས་བརྗོད་དུ་མེད་པའི་དོན་རྒྱུད་ལ་སྐྱེ་བར་ངེས་སོ༔ མཁས་པ་བི་མ་ལ་ཡི་ཞལ་ནས༔ རྣལ་འབྱོར་པས་ངག་
གཅོད་ནུས་ན༔ ཆོས་བྱེད་ནུས་པ་ཡིན་གསུངས་སོ༔ སེམས་ཀྱི་གནད་དུས་ཐམས་ཅད་དུ་གནད་གསུམ་དང་
མི་འབྲལ་བར་བྱའོ༔ དེ་ཡང་སྒོའི་གནད་དུ་གཟིགས་སྟངས་གསུམ་དང་མི་འབྲལ་བར་བྱའོ༔ ཡུལ་གྱི་གནད་
དུ་ཕྱིའི་དབྱིངས་ནམ་མཁའ་དང་མི་འབྲལ་བར་བྱའོ༔ ནང་གི་དབྱིངས་རྣམ་པར་དག་པའི་སྒྲོན་མ་ལ་རིག་པ་
གཏད༔ རླུང་གི་གནད་དུ་ཅི་ནས་ཀྱང་དལ་བར་བརྟེན་ཅིང་ཕྱིར་རྒྱང་རིང་པོར་འཕེན་པ་གནད་ཡིན་ནོ༔ རིག་
པའི་གནད་དུ་ལུ་གུ་རྒྱུད་བཙོན་དུ་བཟུང་བའོ༔ དེ་ཡང་ལུགས་གསུམ་སྟེ༔ དང་པོ་བླ་མས་སློབ་མ་ལ་
འདེབས་པའི་དུས་ན༔ ངོ་འཆི་ཀ་མ་ལ་སྤྲོད་པའི་ལུགས་དང་༔ ཁྲིད་དུ་བྱ་བ་དང་༔ ཚད་ཕུགས་སུ་གདབ་
པའོ༔ དེ་ལ་ཁྲིད་དུ་བྱས་པས་ཟླ་བ་ཕྱེད་དང་གཉིས་ན་འབྱོངས་པ་ལ་ཐེ་ཚོམ་མེད་དོ༔ དེང་ཡང་དང་པོ་ཐུན་
ཆུང་ལ་གྲངས་མང་དུ་བྱས༔ གཉིས་པ་ཐུན་བསྐྱེད་པ་ལ་རྒྱུན་བསྲིང་༔ དེ་ནས་ཉིན་མཚན་ཕྱེད་མར་ཉམས་
སུ་བླངས་པས་སྣང་བ་བཞི་འཆར་ཏེ༔ དེའི་རྟགས་ཚད་གཞན་དུ་ཤེས་སོ༔ དེ་ཡང་ཆོས་ཉིད་མངོན་སུམ་གྱི་
སྣང་བ་ནི༔ བླ་མས་ལུས་ཀྱི་གནད་འདི་གྱིས་ལ༔ ངག་གནད་འདི་ལྟར་གྱིས་ཤིག༔ སེམས་གནད་འདི་ལ་
གཏོད་ཅིག༔ ཅེས་ཚིག་གསུམ་བསྡུས་ནས་བསྟན་ནས༔ དེ་ཉིད་མངོན་སུམ་དུ་མཐོང་བས་ཡིད་དཔྱོད་ཚིག་
གི་སྤྲོས་པ་དང་བྲལ་བའོ༔ ཡུལ་ནམ་མཁའི་སྟོང་པ་ལ་ཆོས་ཉིད་མངོན་སུམ་དུ་རྣམ་རྟོག་གང་གིས་ཀྱང་མ་
བསླད་པར་མཐོང་བ་དེ་ཉིད་དོ༔ དེ་ལྟར་ཉམས་སུ་བླངས་པས་དུས་ཚོད་ཅི་ཙམ་ཞིག་ན༔ ཐིག་ལེ་སྟོང་པའི་
སྒྲོན་མ་རྩོལ་བ་མེད་པར་ཤར་ནས་འོང་ངོ་༔ དེ་ནས་ཡེ་ཤེས་ལྔའི་མདོག་དང་དབྱིབས་ལས་ཐིག་ལེ་སྐུ་དང་

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
བཅས་པ་ཚུན་ཆད་ཉམས་གོང་འཕེལ་གྱི་སྣང་བའོ༔ དེ་ཡང་ཁ་དོག་ལྔ་གྱེན་ལ་འགྲེང་བ་དང་༔ རྩིབས་ལ་
ཤར་བ་དང་༔ རེ་ལྡེ་དང་༔ གྲུ་ཆད་དང་༔ ཡུལ་གྲུ་ཙམ་ལ་སོགས་པའོ༔ དབྱིབས་ནི་མཆོད་རྟེན་བརྩེགས་པ་
དང་༔ པདྨ་སྟོང་ལྡན་དང་༔ གུར་ཁྱིམ་དང་༔ མིག་མངས་རིས་དང་༔ མིག་ཚགས་དང་༔ དྲྭ་བ་དང་༔ ་བ་
ཕྱེད་པ་ལ་སོགས་པ་རྣམས་སོ༔ དེ་ནས་སྐུ་ལྔ་ལྔར་སྣང་བའི་དུས་ན་རིག་པ་ཚད་ལ་ཕེབས་པའོ༔ དེ་ནས་དེ་
དག་གིས་འཕེལ་ཟད་ནས་འཛིན་པའི་བློ་རང་སར་གྲོལ་བ་ནི་ཆོས་ཉིད་ཟད་པའི་སྣང་བའོ༔ དེ་ལྟར་སྣང་བ་
བཞི་མཐར་ཕྱིན་པའི་དུས་ན་སྐལ་ལྡན་དེ་ཟག་པའི་ཕུང་པོ་མི་སྣང་བར་སངས་རྒྱ་ངེས་སོ༔ བཞི་པ་མཐའ་
བརྟེན་གྱི་མན་ངག་ནི༔ མི་འགུལ་བ་གསུམ་ལ་གཞི་བཅའ་བ་དང་༔ སྡོད་པ་གསུམ་གྱིས་ཚད་གཟུང་བ་དང་༔
ཐོབ་པ་གསུམ་གྱིས་གཟེར་གདབ་པའོ༔ དེ་དག་ནི་གོང་མའི་རྒྱབ་རྟེན་དུ་འབྱུང་བའོ༔ དེ་དག་གིས་ནི་ཉམས་
སུ་བླང་བའི་ཐབས་བསྟན་པའོ༔
༈ ད་ནི་དགུ་པ་ཉམས་སུ་བླང་པའི་ཚད་བསྟན་པ་ནི༔ སེམས་ཀྱི་ཚད་དམྱལ་བ་ཚ་གྲང་གི་སྡུག་བསྔལ་མྱངས་
ཀྱང་བག་ཚ་བ་མེད་པ་སྟེ༔ ཡེ་ནས་འཁྲུལ་མ་མྱོངས་བས་རིག་པ་ལ་དམྱལ་བའི་སྡུག་བསྔལ་གྲུབ་མི་སྲིད་
པར་རྟོགས་པའོ༔ མྱ་ངན་ལས་འདས་པ་ལ་རེ་བ་མེད་པ་ནི༔ རང་སེམས་སངས་རྒྱས་སུ་འདུག་པས་ལོགས་
ནས་བཙལ་དུ་མེད་པའོ༔ སངས་རྒྱས་ལ་བྲོད་པ་བསྐྱེད་དུ་མེད་དེ༔ རིག་པ་ཡེ་སངས་རྒྱས་པ་ལ༔ ད་བསྐྱར་
ནས་སངས་རྒྱས་རྒྱུ་མེད་པའི་དོན་རྟོགས་པའོ༔ ལུས་ངག་གི་ཚད་ནི༔ ལུས་གླེན་པ་ལྟོ་བ་འགྲངས་པ་བཞིན་
དུ་སོང་བ་དང་༔ ངག་འབྲེལ་མེད་ཀྱི་གཏམ་ཆལ་ཆོལ་དུ་བྱུང་བ་དང་༔ སེམས་གང་གཏད་དུ་གནས་པ་ལ་
སོགས་པའོ༔ རིག་པ་རང་སྣང་གི་ཚད་ནི༔ ཕྱིའི་འཁྲུལ་སྣང་འགགས་ནས་དག་སྣང་ཤར་བ་དང་༔ གསང་བ་
རིག་པའི་ཚད་རང་སྣང་རང་ཤར་རང་གྲོལ་དུ་ཤེས་པའོ༔ ༈ ད་ནི་བཅུ་པ་སྐྱེས་བུ་དེ་ཉིད་ལ་བླ་མའི་
གདམས་ངག་ཡོད་ཀྱང་ལེ་ལོས་གཡེང་ནས་ཉམས་སུ་བླངས་པ་རྩལ་རྫོགས་པར་བླང་ལོང་མ་བྱུང་བ་རྣམས་
ལ༔ ཆོས་ཉིད་བར་དོ་ལ་ཇི་ལྟར་གྲོལ་ལུགས་བསྟན་པ་ནི༔ དེ་ལ་བར་དོའི་དབྱེ་བ་དང་༔ ཆོས་ཉིད་དང་༔
ས་མཚམས་དང་༔ སྣང་ལུགས་སོ༔ དབྱེ་བ་ནི་བཞི་སྟེ༔ རང་བཞིན་གནས་པའི་བར་དོ་དང་༔ འཆི་ཀའི་བར་
དོ་དང་༔ ཆོས་ཉིད་བར་དོ་དང་༔ སྲིད་པའི་བར་དོའོ༔ ཆོས་ཉིད་ལ༔ རང་བཞིན་གནས་པའི་བར་དོའི་ཆོས་
ཉིད་ནི༔ ཕུང་པོ་ལྔས་བཅིངས་པས་སྐུའི་སྣང་བ་རང་འགགས་པ་དང་༔ ཁམས་དང་སྐྱེ་མཆེད་ཀྱིས་བཅིངས་
པས༔ འོད་ཁ་དོག་གི་སྣང་བ་རང་འགགས་པ་དང་༔ ལས་དང་ཉོན་མོངས་པས༔ ཡེ་ཤེས་དང་ཆོས་ཉིད་ཀྱི་
497

བི་མ་སྙིང་ཐིག
སྣང་བ་རང་འགགས་པའོ༔ འཆི་ཁ་མའི་བར་དོའི་ཆོས་ཉིད་ནི༔ ལུས་ཀྱི་འབྱུང་བ་འཁྲུགས་པས་ཕྱི་ལུས་ཀྱི་
སྡུག་བསྔལ་ཉམས་སུ་མྱོང་ལ་སེམས་བྱུང་ཚོར་གྱི་ལམ་གཏོར་ནས་ནང་སེམས་ཀྱི་སྡུག་བསྔལ་ཉམས་སུ་མྱོང་
བ་དང་༔ འཛིན་ཆགས་མེད་པའི་མཚོ་རྡོལ་བས་ལུས་འབྲེལ་པ་རྟེན་འབྲེལ་གྱི་དོགས་པས་སྡུག་བསྔལ་ཏེ་
དོན་ཤི་ཡི་དོགས་པའི་འདུ་ཤེས་ལ་གནས་པའོ༔ ཆོས་ཉིད་བར་དོའི་ཆོས་ཉིད་ནི༔ ཕུང་པོ་བདག་འཛིན་
གྱི་རྟེན་བོར་ནས་སྐུ་དང་ཡེ་ཤེས་ཀྱི་དོན་ཉིད་མངོན་དུ་སྣང་༔ ལས་དང་བག་ཆགས་ཀྱི་འབྲེལ་བ་ཆད་པས༔
རང་བཞིན་གྱིས་ཆོས་ཉིད་ཀྱི་བསམ་གཏན་ལ་སྤྱོད༔ དངོས་པོ་འཛིན་བྱེད་ཀྱི་ཡུལ་སྟོང་པས་རང་སྣང་རྣམ་
པར་དག་པའི་ཆོས་ཉིད་ལ་སྤྱོད་པའོ༔ སྲིད་པ་བར་དོའི་ཆོས་ཉིད་ནི༔ ཕྱིའི་ལུས་ཀྱི་སྲིད་པ་ཡིད་ཀྱི་ཡུལ་ཅན༔
དབང་པོ་ཀུན་ཚང་ཐོགས་མེད་ལྡན༔ ནང་སེམས་ཀྱི་སྲིད་པ་ཆོས་ཅན་དུ་མ་ལ་སྙམ་སེམས་འདུན་ཅིང་རྟོག༔
ལུས་སེམས་གཉིས་འདུས་པས་སྲིད་པ་ཐོགས་པ་མེད་པར་འགྲོ་ཞིང་ཐམས་ཅད་ལ་རྟོག་ཅིང་འཇུག་པའོ༔
དེ་དག་གི་སྣང་ལུགས་ནི༔ རང་བཞིན་གནས་པའི་བར་དོ་ནི་སྣང་ལུགས་ལ༔ གང་ཟག་དགོས་བཙན་དང་༔
ཁམས་གསུམ་སྤྱི་ཚན་ལ་སོགས་པའི་སྣང་ལུགས་ཐ་དད་དུ་མར་སྣང་སྟེ༔ དེ་ཡང་གང་ཟག་དགོས་བཙན་ནི༔
མིག་སེར་གྱི་ནད་ཀྱིས་བཏབ་པ་ལ་དུང་སེར་པོར་སྣང་བའོ༔ འདུས་པའི་ནད་ཀྱིས་བཏབ་པ་ལ་རི་དང་ཁང་
ཁྱིམ་འཁོར་ལ་སོགས་པའོ༔ སྤྱི་ཚན་འགྲོ་དྲུག་སོ་སོ་ལ་ཆུ་ལ་བདུད་རྩིར་སྣང་བ་བཅུ་བདུན་དུ་སྣང་བའོ
འཆི་ཀ་མ་ཡི་སྣང་ལུགས་ནི༔ ཞེ་འཚིག་ཅིང་འདུ་ཤེས་ནང་དུ་འཁུམས་ཏེ༔ སྤང་བ་མ་ཡིན་པར་སྣང་བ་ཟ་ཟི་
ཡམ་ཡམ་ལ་སོགས་པར་སྣང་བའོ༔ ཆོས་ཉིད་བར་དོའི་སྣང་ལུགས་ནི༔ ཞེས་འཚིག་ཅིང་སྒྲ་དང་གཟུགས་
སུ་སྣང་བ་དང་༔ སྐུ་དང་ཡེ་ཤེས་སུ་སྣང་བའོ༔ སྲིད་པ་བར་དོའི་སྣང་ལུགས་ནི༔ འབྱུང་བ་ལྔའི་སྣང་ཚུལ་
དང་ཡད་ཡུད་ཕྱེད་ཕྱེད་དུ་སྣང་བའོ༔ ས་མཚམས་ནི༔ རང་བཞིན་གནས་པའི་བར་དོ་ནི་མའི་མངལ་ནས་
འཆི་རྐྱེན་བཏབ་པ་ཚུན་ཆད་ཆོས་ཉིད་ཀྱི་བར་དོའོ༔ དེ་ནས་དབུགས་ཁྲོག་གི་ཆད་ཚུན་ཆད་འཆི་ཁའི་བར་
དོའོ༔ དེ་ནས་ནང་དབུགས་ཆད་ནས་ལྷུན་གྲུབ་ཚུན་ཆད་ཤར་བ་དེ་ཡང་མངལ་གྱི་གྲོང་ཁྱེར་ལ་སླེབས་པ་
ཚུན་ཆད་སྲིད་པ་བར་དོའོ༔ དེ་བཞིའི་གདམས་ངག་ནི༔ རང་བཞིན་གནས་པའི་བར་དོ་ལ་ཤེས་བྱའི་གྲས་
ཐག་བཅད་དེ༔ དང་པོ་ཐོས་པས་བློ་སྦྱང་བ་དང་༔ བར་དུ་བསམ་པས་ཐག་བཅད་པ་དང་༔ ཐ་མ་བསྒོམས་
པས་ལ་བཟླ་བ་རྣམས་བྱ་སྟེ༔ དེ་གསུམ་ལ་བློ་སྦྱངས་པས༔ ཕྱི་ཤེས་བྱ་ཡུལ་གྱི་གྲས་ཐག་ཆོད་པས༔ སྣང་བ་
སྒྱུ་མ་རྨི་ལམ་ལྟར་ཤེས་ཏེ་འཁོར་བ་ལ་བློ་ལྡོག་པའི་དགོས་པ་ཡོད༔ ནང་འདུ་བའི་སེམས་ལ་གྲས་ཐག་ཆོད་
498

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
པས་རང་སེམས་དངོས་མེད་ངོས་གཟུང་དང་བྲལ་བར་རྟོགས་པས་འབྲས་བུ་སངས་རྒྱས་པའོ༔ 
སྣང་སེམས་
གཉིས་མེད་ལ་ཤེས་བྱའི་གྲས་ཐག་ཆོད་པས་འབྲས་བུ་སྐུ་གསུམ་དབྱེར་མེད་དུ་སངས་རྒྱས་ནས༔ 
མཛད་
པའི་ཕྲིན་ལས་ཕྱོགས་མེད་དུ་ཤར་བའོ༔ དེ་ཡང་བླ་མ་མཚན་ཉིད་ལྟ་བ་དང་ལྡན་པ་དང་འཕྲད་པ་གལ་ཆེའོ༔
འཆི་ཁའི་བར་དོ་ལ་མི་གསལ་བ་གསལ་གདབ་པ་སྒེག་མོ་མེ་ལོང་ལ་ལྟ་བ་ལྟ་བུའི་མན་ངག་ལ་ཟེར་ཐིག་
གདབ་པར་བྱའོ༔ དེ་ཡང་རྣལ་འབྱོར་པ་དེ་རྐྱེན་གྱིས་ནད་ཀྱིས་བཏབ་ནས་འཆི་རྟགས་ཉེར་གཅིག་བརྟགས་
པས༔ བཟློག་པའི་ཆོ་ག་ཡང་ནས་ཡང་དུ་བྱས་ཏེ༔ དེས་མ་བཟློག་པའི་རྟགས་བྱུང་བའི་ཚེ༔ དེ་ཡང་ལུས་
ཉིད་ཐོག་མ་ཡང་འབྱུང་བཞི་ལས་གྲུབ་པ་ཐ་མ་ཡང་འབྱུང་བ་བཞིའི་བྱེར་ཟུག་གིས་ཚེའི་དུས་བྱེད་པའོ༔ དེ་
ཡང་ས་ས་ལ་ཐིམ་པའི་དུས་ན༔ ལུས་ལྕི་ཞིང་ལྡང་མི་ནུས༔ ཆུ་ཆུ་ལ་ཐིམ་པའི་རྟགས་སུ་ཁ་སྣ་ནས་ཆུ་བོར་བ་
གཅིག་ཕྱིར་ཐོན་ནས་དེ་ནས་སྐམ༔ མེ་མེ་ལ་ཐིམ་པའི་རྟགས་སུ་ལུས་ཀྱི་ཐང་ཁོབ་བཞི་རྐང་ལག་བཞིའི་དྲོད་
འཆོར་ཏེ༔ དེའི་དུས་སུ་ལུས་ཀྱི་བཀྲག་དང་གཟི་མདངས་ཀྱང་འཆོར་རོ༔ དེ་ནས་རླུང་རླུང་ལ་ཐིམ་པའི་དུས་
སུ་དབུགས་བརྩེགས་མ་འབྱུང་ཞིང་ལུས་ཀྱི་སྟོབས་འཆོར་རོ༔ འདིའི་དུས་སུ་གདམས་ངག་གསལ་གདབ་པ་
ནི༔ རང་ལ་ཆོས་ཉིད་བར་དོ་ལ་སྣང་བ་འདི་ལྟ་བུ་འཆར་བས༔ འདིའི་དུས་ན་རང་གི་སྣང་བ་ཡིན་པར་ངོ་
ཤེས་པར་བྱའོ་སྙམ་པའི་དྲན་པ་བརྟེན་ན་དེས་ཆོག དེ་ལྟར་མི་གསལ་ན་རང་གི་བླ་མ་ཡོད་ན་བཟང་སྟེ་
ཚོགས་བསགས་པའི་ཡན་ལག་ཅི་རིགས་པ་ཞིག་བྱས་ཏེ༔ དེ་ནས་བླ་མས་ནད་པ་དེའི་རྣ་བུག་གཡོན་པ་ནས་
སྙུག་མའི་སྦུབས་སམ་ཤོག་གུའི་དབྱིབས་ཀྱི་ནང་ནས་མར་ལན་གསུམ་བཏབ་པས་ཆོས་ཉིད་བར་དོར་ལ་མི་
ཐེབས་པ་མི་སྲིད་དོ༔ དཔེར་ན་མི་བརྟན་པོ་གཅིག་ལ་ཐན་བརྡ་བས་ཡུལ་རྟ་འགོ་གང་དུ་སོང་ཡང་ངེས་པར་
ཐན་འཇལ་བ་དང་འདྲ་སྟེ་ཆོས་ཉིད་བར་དོ་ལ་ངེས་པར་རྙེད་པར་འགྱུར་རོ༔ 
གལ་ཏེ་བླ་མ་མི་བཞུགས་ན་
རང་གི་རྡོ་རྗེ་སྤུན་སྲིང་དམ་ཚིག་སེལ་མེད་པ་ལྟ་སྤྱོད་མཐུན་པ་ཞིག་གིས་གདབ་བོ༔ གལ་ཏེ་ནད་པ་དེ་བརྟེན་
པ་ཉམས་པས་དབུགས་ཆད་ན་ནི་རླུང་སྦྱང་བྱ་ཞིང་ལུས་ངག་གསོ་བའི་གནད་འདི་ལྟར་བྱ་སྟེ༔ ནད་པ་དང་
རང་གི་སྒོ་གསུམ་སྤྱད་དེ༔ རང་གི་རླུང་ཕྱི་ནས་ཕུལ་ཏེ༔ དེ་ལ་བསྟིམས་པས་འཕངས་ལན་གསུམ་བྱའོ༔ དེ་
ལྟར་བྱས་པས་ཁོའི་ལུས་ཚ་མེར་གྱི་དྲོས་ཏེ་ཧཱུཾ་ཞེས་པས་རང་ཁའི་ནང་ན་དྲོངས༔ ཨོ་ཞེས་པས་སྣ་བུག་
གཡས་སུ་དྲོང་༔ ཨ་ཞེས་པས་སྣ་བུག་གཡོན་དུ་དྲོང་༔ དེ་ལྟར་བྱས་པས༔ མིག་རྩ་ཧྲིག་ཡོང་སྟེ༔ དེ་ལྟར་བྱུང་
ཙ་ན་སྔར་བཞིན་གདམས་ངག་བཏབ་པས་ཐེབ་ངེས་སོ༔ དེ་ནས་རླུང་རྣམ་ཤེས་ལ་ཐིམ་པས་ཤེས་པ་བུན་
499

བི་མ་སྙིང་ཐིག
གྱིས་འགྲོ་སྟེ༔ ནང་དབུགས་ཆད་རྣམ་ཤེས་ནམ་མཁའ་ལ་ཐིམ་པས་ལུས་སེམས་གཉིས་ཀྱི་འབྲེལ་ཐག་ཆད་
དེ༔ དབུགས་བར་སྣང་ལ་བུན་གྱི་ཡུལ་ལུས་གདོས་པ་ཅན་བེམ་པོར་ལིངས་ཀྱིས་སོང་༔ རིག་པ་མེ་སྟག་
ཡར་བའི་རྣམ་པ་ལྟར་ཆོས་ཉིད་བར་དོ་ལ་སོང་བའི་གནས་སྐབས་ན༔ ནམ་མཁའ་འོད་གསལ་ལ་ཐིམ་པ་
ཞེས་བྱ་སྟེ༔ ཕྱི་ས་རྡོ་རི་བྲག་གི་རྣམ་པ་ནི་འགགས ནང་འོད་གསལ་ཆོས་ཉིད་ཀྱི་སྣང་བ་ནི་ཤར་ནས༔ སྣང་
བ་ཐམས་ཅད་འོད་ཁ་དོག་ལྔའི་སྣང་བ༔ མནན་ན་ནེམ་པ་སྙམ་པ༔ བཏེག་ན་འཕར་བ་སྙམ་པའི་སྣང་བ་
འཆར་ཏེ༔ འདི་དུས་ཀྱི་གནད་དེ་འཇུག་པ་ཤེས་པའི་གནད་དང་༔ གྲོལ་བ་ལུས་ཀྱི་གནད༔ མཐར་ཕྱིན་པ་
ངོ་ཤེས་པའི་གནད་དོ༔ འཇུག་པ་ཤེས་པའི་གནད་ལ་གཉིས་ཏེ༔ འོད་རིག་པ་ལ་འཇུག་པ་དང་༔ རིག་པ་
འོད་ལ་འཇུག་པའོ༔ འོད་རིག་པ་ལ་འཇུག་པ་ནི༔ འོད་སྣང་དེ་དག་སྐུ་ལྔ་ལྔའི་སྣང་བ་སྟེ༔ དེ་དག་གི་ཐུགས་
ཀ་ནས་འོད་ཤིན་ཏུ་ཕྲ་བ་ཟེར་ཐག་སྒྲིལ་བ་ལྟ་བུ་རེ་རེ་རང་གི་སྙིང་ཁར་ཟུག་པ་རྣམས་འཆར་ཏེ༔ འདིའི་དུས་
སུ་རང་བཞིན་གྱི་བསམ་གཏན་ལ་གནས་པར་གྱུར་ཏོ༔ གྲོལ་བའི་ལུགས་ནི༔ འདིའི་དུས་ན་ཕུང་པོ་ལྔའི་
བདག་ཏུ་འཛིན་པ་རང་དེངས་པས་ལུས་འོད་སྐུར་གྲོལ་བས་ཆོས་ཉིད་སང་ངེ་ལ་གནས་པས་འབྱུང་བ་ཕྲ་
རགས་ཀྱིས་གདོས་བཅས་གྲོལ་བས་སྣང་བ་འོད་གསལ་བདེ་བ་ཆེན་པོར་གྲོལ་ལོ༔ ཉོན་མོངས་པ་ཕྲ་རགས་
ལས་གྲོལ་བས་རིག་པ་ཉིད་མ་ལ་བུ་ཐིམ་དུ་ གྲོལ་ལོ༔ མཐར་ཕྱིན་པའི་དུས་ན༔ ཡིད་ཆེས་པའི་གནད་
གསུམ་སྐྱེ་སྟེ༔ ཡིད་ཆེས་པ་མ་པང་དུ་བུ་འཇུག་པ་ལྟ་བུ་དྲན་པས༔ སྔར་འདྲིས་པའི་མི་ཕྱིས་མཐོང་བ་ཙམ་
གྱིས་ངོ་ཤེས་ཏེ༔ སྒྲོ་འདོགས་ཆོད་པ་ལྟ་བུ་རང་སྣང་དུ་ངོ་ཤེས་པའོ༔ མི་འགྱུར་བ་གསེར་གྱི་ཐར་མ་ལྟ་བུའི་
གདམས་ངག་དྲན་པ་སྟེ༔ དཔེར་ན་མི་གཅིག་ལ་སྙིང་རླུང་ཞུགས་པ་ན་སྨན་པ་མཁས་པས་ཐུར་མང་གིས་
ལམ་དུ་འདྲེན་པ་ལྟར་ཆོས་ཉིད་རྣམ་དག་གི་ལམ་འགྱུར་མེད་དུ་ཡིད་ཆེས་པས་ཏིང་ངེ་འཛིན་སྐྱེའོ༔ དེ་ཡང་
འདིའི་དུས་ན་ཡེ་ཤེས་བཞི་སྦྱོར་རང་གི་སྙིང་ཁར་འཆར་བ་ནི༔ སྔོན་དུ་འོད་དཀར་པོའི་སྣམ་བུ་དཀར་པོ༔
དེའི་སྟེང་དུ་སེར་པོ༔ དེའི་སྟེང་དུ་དམར་པོ༔ དེའི་སྟེང་དུ་མཐིང་ཀ༔ དེའི་སྟེང་དུ་ཐིག་ལེ་མེ་ལོང་ཁ་སྦུབས་
པ་ལྟ་བུ་དགུ་བརྩེགས་སམ་ལྔ་བརྩེགས་སུ་འཆར་རོ༔ འདི་ནི་རྡོ་རྗེ་སེམས་དཔའི་ཁོང་གསེང་གི་ལམ་ཞེས་
བྱའོ༔ དེ་ནས་ཕྱིར་མི་ལྡོག་པ་དཔག་ཆེན་གྱི་མདའ་ལྟ་བུའི་དྲན་པ་ནི༔ མདའ་དེ་ཉིད་དྲག་པོའི་ཤུགས་དང་
བཅས་པས་དངོས་པོ་ཐམས་ཅད་ལ་འབིག་པ་ལྟར༔ རིག་པ་ཉིད་ལྷུན་གྲུབ་རིན་པོ་ཆེའི་ལུས་ལ་ཐིམ་པའི་ཚེ༔
སྐད་ཅིག་མ་དང་པོ་ལ་མངོན་པར་ཤེས་པ་དྲུག་ཕྲག་དྲུག་འཆར་རོ༔ གཉིས་པ་ལ་ཐད་ཀར་རིགས་ལྔའི་གཙོ་
500

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
འཁོར་ཚོམ་བུར་གསལ་བ་ལ༔ མར་འགྲོ་བ་རིགས་དྲུག་གི་སྐྱེས་གནས་དང་ལས་དང་སྡུག་བསྔལ་དང་ཚེ་
ཚད་ལ་སོགས་གསལ༔ ཡར་མང་པོའི་འདུག་ཚུལ་གསལ་ཏེ རྗེས་སུ་དྲན་པ་དྲུག་ལས་འབྱུང་བའོ༔ སྐད་
ཅིག་མ་གསུམ་པ་ལ་སྐུ་དང་ཡེ་ཤེས་ཀྱི་སྣང་བ་འཆར་སྟེ༔ རང་སྣང་དུ་ངོ་ཤེས་པས་ལྷུན་གྲུབ་རིན་པོ་ཆེ་ལ་
ངེས་པ་རྙེད་དེ༔ ཐིམ་ལུགས་བརྒྱད་དུས་གཅིག་ལ་འབྱུང་བའོ༔ དེ་ཡང་ཐུགས་རྗེ་ཐུགས་རྗེ་ལ་ཐིམ་པ༔
དཔེར་ན་ཉི་མ་རྒས་པའི་དུས་ན་ཟེར་འདུས་པ་ལྟར༔ རིགས་དྲུག་གི་སྣང་ཆ་རང་ལ་འདུས་པས༔ མ་དག་པ་
འཁྲུལ་པའི་མིང་མེད་དེ་གཟུགས་སྣང་ལས་འདས་པའོ༔ འོད་ལ་འོད་ཐིམ་པ་ནི༔ ནམ་མཁའ་ལ་འཇའ་ཡལ་
པ་ལྟར་འོད་ཁ་དོག་མཚན་མའི་རིས་མེད་དེ་སྟོང་པ་ངོས་གཟུང་དང་བྲལ་བའི་དབྱིངས་སུ་རོ་གཅིག༔ སྐུ་ལ་
སྐུ་ཐིམ་པ་བུམ་པའི་སྐུ་ལྟར་ཤེས་བྱ་ནང་དུ་གསལ་བ༔ མཚན་མ་ཞལ་ཕྱག་གི་རིགས་ཅན་དུ་མེད་པར་རང་
སྣང་རྣམ་པར་དག ཡེ་ཤེས་ཡེ་ཤེས་ལ་ཐིམ་པ་མ་པང་དུ་བུ་ཞུགས་པ་ལྟ་བུ་སྟེ༔ ཆོས་ཉིད་མ་དང་རིག་པ་བུ་
གཉིས་ཉམས་སུ་འདྲེས་པའོ༔ གཉིས་མེད་གཉིས་མེད་ལ་ཐིམ་པ་ཆུ་ལ་ཆུ་ཐིམ་པ་ལྟར་ངོ་བོ་མཉམ་པ་རིས་
མེད་དུ་གྱུར་པའོ༔ མཐའ་གྲོལ་མཐའ་གྲོལ་ལ་ཐིམ་པ་ནམ་མཁའ་ནམ་མཁའ་ལ་ཐིམ་པ་ལྟར་སྟོང་པ་སྣང་
བའི་ཡུལ་མེད་པའོ༔ དག་པ་ཡེ་ཤེས་ཀྱི་སྒོ་ངོ་བོ་ལ་ཐིམ་པ་སེང་གེས་གངས་ཟིན་པ་ལྟ་བུ་ཉམ་དཔག་ཚ་དང་
བྲལ་བའོ༔ མ་དག་པ་འཁོར་བའི་སྒོ་དག་པ་ཡེ་ཤེས་ཀྱི་སྒོ་ལ་ཐིམ་པ་སྦྲའི་ཆོན་ཐག་བསྡུས་པ་ལྟར་ཐིག་ལེ་
ཉག་གཅིག་ཏུ་འདུས་པའོ༔ འདི་དུས་ན་སངས་རྒྱས་ཀྱི་ཡོན་ཏན་དང་ཕྲིན་ལས་དཔག་ཏུ་མེད་པ་འབྱུང་ཞིང་
འཆར་བ་ཉི་ཟླ་ཁ་སྦྱོར་གྱི་རྒྱུད་ནས་བཤད་པའོ༔ འདིའི་བརྩོན་འགྲུས་ཐ་མ་གཅིག་གིས་དབང་པོ་ཁ་འཆལ་
ནས་སྲིད་པ་བར་དོའི་ཆ་ཙམ་དུ་སྣང་བ་ལས་རང་བཞིན་སྤྲུལ་པ་སྐུའི་ཞིང་ཁམས་སུ་དབུགས་ཕྱུང་ནས་
མངའ་གྱི་གྲོང་ཁྱེར་དུ་མི་འཇུག་སྟེ༔ ཤར་ཕྱོགས་མངོན་པར་དགའ་བ་ལ་སོགས་པའི་ཞིང་ཁམས་སུ་བརྫུས་
ཏེ་སྐྱེས་ནས་ལོ་ལྔ་བརྒྱར་ཐེག་པ་ཆེན་པོའི་ཆོས་ལ་ལོངས་སྤྱོད་ནས་ཆོས་ཉིད་བར་དོ་མེད་པར་ཡང་དག་
པར་རྫོགས་པར་སངས་རྒྱའོ༔ དེ་ཡང་ཤར་ཕྱོགས་མངོན་པར་དགའ་བའི་ཞིང་ཁམས་སུ༔ རྡོ་རྗེ་རིགས་ཀྱི་
སྤྲུལ་པའི་ཞལ་མཐོང་༔ ལྷོ་ཕྱོགས་དཔལ་དང་ལྡན་པའི་ཞིང་ཁམས་སུ༔ རིན་ཆེན་རིགས་ཀྱི་སྤྲུལ་པས་
དབང་བསྐུར༔ བནུབ་པདྨ་བརྩེགས་པའི་ཞིང་ཁམས་སུ་པདྨ་རིགས་ཀྱི་སྤྲུལ་པ་འོད་དཔག་མེད་ཀྱིས་ལུང་སྟོན་
བྱང་ལས་རབ་རྫོགས་པའི་ཞིང་ཁམས་སུ་ལས་ཀྱི་རིགས་ཀྱི་སྤྲུལ་པ་དོན་གྲུབ་ཀྱིས་ལས་དང་བག་ཆགས་ཀྱི་
མཐའ་ཟད་པར་བྱས་པས༔ དེ་ཉིད་དུ་གྲོལ་ནས་སངས་རྒྱའོ༔ ཆོས་འདི་ཉིད་ཀྱི་སྒོ་མ་མཐོང་བའི་འགྲོ་བ་
50i

བི་མ་སྙིང་ཐིག
ཕལ་པ་རྣམས་ནི་དེ་ལས་སྲིད་པ་ལས་ཀྱིས་ཁ་འཆལ་ཏེ༔ སྲིད་པ་བར་དོ་ལས་མཐའ་བོར་ནས༔ དེ་ཡིད་ཀྱི་
ལུས་ཅན་དབང་པོ་ཀུན་ཚང་བ་ལ༔ གང་ལ་ཡང་ཐོགས་པ་མེད་པས་ལུས་དང་ལྡན་པས༔ ནམ་མཁའ་ལ་བྱ་
སྒྲོ་རླུང་གིས་དེད་པ་ལྟར་ཕྱད་སྤྱོད་ཡལ་ཡོལ་དུ་ཀུན་ལ་རྟོག་ཅིང་འཇུག་པར་བྱེད༔ འདི་ཡི་དུས་ན་རང་གིས་
གཟུགས་མི་མཐོང་སྟེ༔ དཔེར་ན་རྨི་ལམ་གྱི་ལུས་ལྟ་བུའོ༔ གཟུགས་ཀྱིས་གཟུགས་མི་མཐོང་སྟེ༔ དཔེར་ན་
སྐར་ཁུང་གི་ཉི་ཟེར་གྱི་རྡུལ་ལྟར་སྣང་ངོ་༔ འདིར་ལས་ཀྱི་འཕྲོ་མཐུད་པ་ཡུར་བ་རྐང་ཆག་པ་ལ་ཝ་འཛུགས་
པ་ལྟ་བུ་བག་ཆགས་ཀྱི་མཚམས་སྦྱོར་བ་ནི༔ ལས་བཟང་པོ་བསགས་པ་རྣམས་ནི་གནས་མཐོ་པར་སྐྱེ་ལ
ངན་པ་རྣམས་ནི་ངན་སོང་གསུམ་ལ་སོགས་པའི་ལུས་ལེན་ནོ༔ དེ་ལྟ་བུའི་བར་དོ་དེ་ལ་དོན་ཉི་ཤུས་སྟོན་པ་
ལ༔ དང་པོ་གཟུགས་ཀྱི་ཁྱད་པར་ནི༔ བར་དོར་ཇི་ཙམ་གནས་པའི་ཕྱེད་སྔ་མའི་གཟུགས་ལ༔ ཕྱེད་ཕྱི་མའི་
གཟུགས་ཏེ༔ དེ་ཡང་ཤ་ཁྲག་གདོས་པ་མེད་དེ་རྨི་ལམ་འདྲའོ༔ གཉིས་པ་སྐྱེ་མཆེད་ནི༔ ཡིད་ཀྱི་ལུས་གཟུང་
བར་དཀའ་བ་གང་ཡང་ཐོགས་པ་མེད་པའོ༔ གསུམ་པ་འོད་ཀྱི་ཁྱད་པ་ནི༔ ལས་དག་པ་རྣམས་དཀར་པོ་
དཔག་ཚད་གཅིག་ཏུ་གསལ་ལ༔ མ་དག་པ་རྣམས་ལ་འོད་མོག་མོག་པོ་འདོམ་གང་དུ་གསལ་ལོ༔ བཞི་པ་
སྐྱེ་གནས་ཀྱི་ཁྱད་པར་ནི༔ སྐྱེ་གནས་བཞི་ལས་བརྫུས་སྐྱེས་སོ༔ ལྔ་བ་མགོ་ལྟ་ཕྱོགས་ཀྱི་ཁྱད་པར་ནི༔ ལྷ་མི་
གཉིས་གྱེན་ལ་ཡོད་པ་སྙམ་བྱེད༔ ལྷ་མིན་བྱོལ་སོང་ཕྱེད་ལ༔ དམྱལ་བ་ཡི་དྭགས་ཐར་ལའོ༔ དྲུག་པ་ཚེ་ཚད་
ནི༔ ཞག་བདུན་གྱི་སྐད་ཅིག་མ་དང་ཤི་ནས་གཉིས་པ་ལ་སྐྱེ་སྟེ༔ བདུན་ཕྲག་བདུན་དུ་དེ་ལྟར་བྱེད་དོ༔
བདུན་པ་མངོན་ཤེས་ཀྱི་ཁྱད་པར་ནི༔ སྐད་ཅིག་ཙམ་ལ་སྟོང་གསུམ་གཅིག་གམ་གཉིས་ལ་སོགས་པ་མཐོང་
སྟེ༔ ཟག་བཅས་ཀྱི་མངོན་ཤེས་དེ་བག་ཆགས་ཚན་ཆེ་བའི་སྟོབས་ཀྱིས་དེ་ནས་ནུབ་བོ༔ བརྒྱད་པ་ལུས་ཚད་
ནི་བྱིས་པ་ལོ་བརྒྱད་དམ་བཅུ་དྲུག་པའི་ཚད་ཀུན་ལ་བལྟ་ཞིང་འཇུག་སྙིང་འདོད་པའོ༔ དགུ་པ་སྤྱོད་ལམ་ནི༔
སྔར་གྱི་ཆོས་ཉིད་བདེན་པའི་སྟོབས་ནུབ་ནསཿ སྔ་མའི་བག་ཆགས་ལངས་པས་སྔར་གང་ལ་ཞེན་པ་དེ་
གཙོར་བྱེད་དོ༔ བཅུ་པ་མིང་གི་ཁྱད་པར་ནི༔ འབྱུང་བ་བཞིའི་ས་བོན་གྱི་བག་ཆགས་ལས༔ སྔོན་གཟུགས་
སྲིད་པའི་ཤ་གཟུགས་ཅན་དུ་འབྱུང་བའོ༔ བཅུ་གཅིག་པ་རྫུ་འཕྲུལ་གྱི་ཁྱད་པར་ནི༔ དབང་པོ་མཆོག་ཏུ་གསལ་
བ་དང་༔ ཡན་ལག་ཚང་ཞིང་རགས་པ་དང་༔ ཤེས་པ་གང་དུ་གཏད་སར་ཚུགས་པ་དང་༔ ཀུན་ལ་ཐོགས་
ཆགས་མེད་དེ་གང་དུ་བསམ་སར་བརྟོལ་བའོ༔ བཅུ་གཉིས་པ་ལས་སོགས་མི་སོགས་ཀྱི་ཁྱད་པར་ནི༔ སྔར་
གྱི་ལས་དཀར་ནག་གི་ཚན་ཆེ་ཆུང་གིས་འདིར་ཡང་ཕྱི་མ་ལས་ཐམས་ཅད་དེ་ལྟར་སོགས་པའོ༔ བཅུ་གསུམ་
302

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
པ་ཁ་དོག་གི་ཁྱད་པར་ནི༔ ལྷ་མིར་སྐྱེས་ན་དཀར་པོ་དང་༔ ལྷ་མིན་བྱོལ་སོང་སེར་པོ་དང་༔ ཡི་དྭགས་
དམྱལ་བ་ནག་པོའོ༔ བཅུ་བཞི་པ་ངེས་ཚིག་ནི༔ སྔར་ལོངས་སྐུའི་སྣང་བ་དང་རིགས་དྲུག་གི་བར་ཡིན་པས་
བར་ཞེས་བྱ༔ མ་ནི་གང་ཉིད་ཀྱི་བདེན་པའི་སྟོབས་མ་ཤེས་པས༔ དེའི་ངང་ནས་ཕྱིས་སྲིད་པ་ཆགས་པས་སོ༔
དོ་ཞེས་པ་དེ་གཉིས་ཀྱི་བར་དུ་མི་རིག་པ་གནས་པས་སོ༔ བཅོ་ལྔ་པ་དགེ་སྡིག་གི་ཁྱད་པར་སྔར་དགེ་བ་བྱས་
པའི་ཤེས་པ་ནི་གསལཿ མི་དགེ་བ་བྱས་པ་ནི་མི་གསལ་རྨུགས་པར་གནས་པའོ༔ བཅུ་དྲུག་པ་ཁམས་
གསུམ་ལས་གང་དུ་གཏོགས་ན༔ གཟུགས་མེད་ཁམས་སུ་གཏོགས་པའོ༔ བཅུ་བདུན་པ་ཕྱི་མའི་ལུས་དང་
འབྲེལ་བ་ནི༔ བར་དོའི་ལས་རྫོགས་པའི་དུས་ན༔ མངལ་གྱི་སྐྱབས་གནས་སུ་འཇུག་ཏེ༔ ཚུད་པའི་རྟགས་ནི་
ལྷ་ཁང་གི་ཡང་སྟེང་ངམ་ཁང་བུ་བརྩེགས་པའི་ནང་ན་འདུག་སྙམ་བྱེད་ན་ལྷ་རུའོ༔ མགལ་མེའི་འཁོར་ལོ་
བསྐོར་བ་ལྟར་འདུག་ན་ལྷ་མིན་དུའོ༔ གྲོང་བ་སྙམ་བྱེད་ན་མི་ལུས་ཙམ་པོའོ༔ ནམ་རྨུགས་པའི་ནང་དུ་
འདུག་ན་མི་ལུས་གཙང་མའོ༔ སྐྱེ་བོ་མང་པོའི་ནང་དུ་འདུག་པ་སྙམ་བྱེད་ན་མི་ལུས་རིན་པོ་ཆེའི་ནང་དུ་ཚུད་
པའོ༔ བྱ་སྐྱིབས་སམ་ན་བུན་ལང་ལིང་གི་གསེབ་ན་འདུག་པ་སྙམ་བྱེད་ན་བྱོལ་སོང་༔ གྲོག་པོ་ཕུགས་རྡུག་
ལ་སོགས་པའི་ནང་དུ་འདུག་པ་སྙམ་བྱེད་ན་ཡི་དྭགས་སོ༔ དམྱལ་བ་ནི་སྲིད་པ་བར་དོར་མི་གནས་སོ༔ བཅོ་
བརྒྱུད་པ་ཕྱི་མའི་ལུས་དང་ཉོན་མོངས་ཀྱི་འབྲེལ་པ་བསྟན་པ་ནི༔ འདིར་ཞེ་སྡང་སྐྱེས་པའི་རྐྱེན་གྱིས་
གཟུགས་ཁམས་སུ་སྐྱེའོ༔ འདོད་ཆགས་ཀྱིས་འདོད་ཁམས་སུ་སྐྱེའོ༔ གཏི་མུག་གིས་གཟུགས་མེད་ཁམས་སུ་
སྐྱེའོ༔ བཅུ་དགུ་པ་འཁོར་ཚུལ་ནི༔ འགྲོ་བ་རིགས་དྲུག་གཅིག་ནས་གཅིག་ཏུ་བརྒྱུད་པ་ཤིང་རྟའི་འཕང་པོ་
འམ་ཟོ་ཆུའི་འཁོར་མོ་དང་འདྲའོ༔ ཉི་ཤུ་དཔེ་ཉེ་བར་མཚོན་པ་ནི༔ དཔེ་ནི་ལས་འཕེན་པ་གཞུ་མོའི་སྲད་བུ་
དང་འདྲ༔ ལེན་པ་རྡོ་ཁབ་ལེན་དང་འདྲ༔ དེར་བག་ཆགས་ཀྱི་དབང་གིས་མངལ་གྱིས་ཡིད་འཛིན་པའོ༔ དེ་
ནས་ལས་ཀྱི་དབང་གིས་དགའ་ལྡན་དང་༔ རྩོད་ལྡན་དང་༔ ཆ་མཉམ་དང་༔ མྱོས་ལྡན་དང་༔ བྲོས་ལྡན་དང་
སྡུག་བསྔལ་ཆེན་པོ་དང་ལྡན་གནས་སུ་སྐྱེའོ༔ སྲིད་པ་བར་དོའི་ལུས་དེ་ཡང་ཡི་དམ་ལྷའི་སྒྱུ་ལུས་བཟུང་བའོ༔
གདམས་ངག་གནད་རབ་ཏུ་ཆེའོ༔ དེ་དག་གིས་བར་དོའི་མཚན་ཉིད་འཕྲོས་པ་དང་བཅས་པ་བསྟན་པའོ༔
༈ ད་ནི་ཚིག་དོན་བཅུ་གཅིག་པ་གྲོལ་ས་ཆེན་པོ་གང་ཡིན་པ་བསྟན་པ་ནི༔ དེ་ལྟར་བར་དོའམ་དེ་ཉིད་ལས་
གྲོལ་ བའི་ དུས་ ན་ གྲོལ་ལུགས་ ཇི་ ལྟར་ གྲོལ༔ ཡང་ དག་ པར་ སངས་ རྒྱ་ བའི་ དུས་ ན་ ཇི་ ལྟར་ འགྱུར༔
སྔར་བས་འདས་པའི་སངས་རྒྱས་དང་༔ ཕྱིས་སངས་རྒྱ་བ་གཉིས་ལ་ཁྱད་པར་ཅི་ཡོད༔ སྙམ་ན༔ དེ་དག་
503

བི་མ་སྙིང་ཐིག
རྣམས་ནི་གཉིས་མེད་རིས་དང་བྲལ་བས་ངོ་མཉམ་པ་རང་རྫོགས་ཆེན་པོར་བཞུགས་ཏེ༔ ཁྱད་པར་གང་ཡང་
མེད་པས་འཛིན་མེད་ཕྱོགས་བྲལ་དུ་བཞུགས་སོ༔ དཔེར་ན་ནམ་མཁའ་ནམ་མཁའ་ལ་ཐིམ་པ་ལྟ་བུའོ༔ དེ་
ཡང་དཔེར་ན་བུམ་པའི་ནང་གི་ནམ་མཁའ་ལྟར་ཁྱབ་བྱེད་སེམས་ལ་རང་བཞིན་གྱིས་གནས༔ བར་གྱི་
འབྲེལ་ཐག་ནི་ནམ་མཁའ་ལྟ་བུར་སྒྲོན་མ་བཞིའི་མཚམས་སྦྱར་ཕྱི་རོལ་གྱི་ནམ་མཁའ་ལྟ་བུར་ཆོས་ཀྱི་
དབྱིངས་སྟོང་ཉིད་སྤྲོས་དང་བྲལ་བའོ༔ དེ་ཡང་བུམ་པ་ཆག་པས་ནམ་མཁའི་ཕྱི་ནང་བར་གསུམ་ལ་དབྱེ་བ་
མེད་པ་བཞིན་དུ༔ རིག་པ་ཕྱི་ནང་མེད་པར་འདྲེས་ཤིང་རྫོགས་པའོ༔ དེ་ཡང་འབྲས་བུ་རེ་ཞིག་ཚིག་ཏུ་བརྗོད་
ན་བློ་འདས་ངོ་བོ་ཉིད་ཀྱི་ཆོས་སུ་གནས་པས་ཆོས་སྐུ་ཞེས་བྱ༔ ཟག་མེད་ཀྱི་བདེ་བ་ཆེན་པོ་ལ་ལོངས་སྤྱོད་
པས་ལོངས་སྐུ༔ གང་ལ་གང་འདུལ་དུ་སྤྲུལ་པས་ན་སྤྲུལ་སྐུ་ཞེས་བྱ༔ དེ་ཡང་ངོ་བོ་ཐ་དད་མེད་པས་སྐུ་
གསུམ་རོ་གཅིག་ཏུ་གནས་པའོ༔ དེ་དག་སྟོང་པ་ངོས་གཟུང་མེད་པས་མཐའ་དང་བྲལ་བའི་ཆོས་ཉིད་ཅེས་བྱ༔
འདི་ཡིན་དང་འདི་མིན་གྱི་རིས་མེད་པས་དབྱེར་མེད་ཡོངས་སུ་རྫོགས་པ་ཞེས་བྱ༔ ཆོས་ཉིད་རྣམ་པ་དང་
ཡུལ་ལས་འདས་པས་གཟུང་འཛིན་མཐའ་སྟོང་སྟེ༔ མཐའ་བྲལ་ཡོངས་རྫོགས་ཀྱི་སྐུ་ཞེས་བྱ༔ དེ་ཡང་བྱས་
པ་དང་བྱུང་བ་མེད་པའི་ཆོས་ཉིད་ཡིན་ལ་ལྟོས་པ་དང་བྲལ་བས རིས་མེད་མཉམ་པའི་བདག་ཉིད་ཆེན་པོ་
ཞེས་ཀྱང་བྱའོ༔ དེ་ལྟ་བུའི་སངས་རྒྱས་དེ་ལ་ཆོས་ཀྱི་སྐུའི་གནས་སྐབས་ན་ཡེ་ཤེས་གསུམ་གཞི་ལ་ཚང་བ་སྟེ༔
ངོ་བོ་ཀ་དག་གི་ཡེ་ཤེས༔ རང་བྱུང་ལྷུན་གྲུབ་ཀྱི་ཡེ་ཤེས༔ ཐུགས་རྗེ་ཀུན་ཁྱབ་ཀྱི་ཡེ་ཤེས༔ དེ་ཡང་དེ་དག་
མཚན་ཉིད་རིས་ཅན་དུ་མ་ཡིན་ནོ༔ ལོངས་སྐུའི་གནས་སྐབས་ན་སོ་སོའི་མཚན་ཉིད་འཛིན་པའི་ཡེ་ཤེས་ལྔ་
སོ་སོར་གསལ་ཏེ༔ དེ་ཡང་ཆོས་ཀྱི་དབྱིངས་ཀྱི་ཡེ་ཤེས༔ མེ་ལོང་ལྟ་བུའི་ཡེ་ཤེས༔ མཉམ་པ་ཉིད་ཀྱི་ཡེ་ཤེས༔
སོ་སོར་རྟོགས་པའི་ཡེ་ཤེས༔ བྱ་བ་གྲུབ་པའི་ཡེ་ཤེས་སོ༔ དེ་དག་ཀྱང་ཡུལ་དང་ཡུལ་ཅན་དུ་ནི་མ་ཡིན་ནོ༔
སྤྲུལ་སྐུའི་དུས་ན་མཁྱེན་པའི་ཡེ་ཤེས་གཉིས་སུ་གནས་ཏེ༔ ཇི་ལྟ་བ་མཁྱེན་པའི་ཡེ་ཤེས་དང་༔ ཇི་སྙེད་པ་
གཟིགས་པའི་ཡེ་ཤེས་གཉིས་སོ༔ དེ་དག་ཀྱང་བྱ་བ་དང་བྱེད་པ་དང་བཅས་པ་ནི་མ་ཡིན་ནོ༔ དེ་ལྟ་བུ་སྐུ་ལྔ་
པོ་དེ་ལ་སྟོབས་བཅུ་དང་༔ མི་འཇིགས་པ་བཞི་དང་༔ ཚད་མེད་པ་དང་༔ དྲན་པ་ཉེ་བར་གཞག་པ་ལ་སོགས་
པ་ཡོན་ཏན་གྱི་རྣམ་གྲངས་དཔག་ཏུ་མེད་ཅིང་བརྗོད་ལས་འདས་པའོ༔ གསང་བ་བླ་ན་མེད་པ་ཡོངས་སུ་
རྫོགས་པ་ཆེན་པོ་ཉི་མ་སྣང་བྱེད་ལས༔ རིན་པོ་ཆེ་ཟངས་ཀྱི་ཡི་གེ་ཅན་གྱི་ཕྱི་མོ༔ མན་ངག་གི་རྒྱལ་པོ་ཚིག་
དོན་བཅུ་གཅིག་པ་ཞེས་བྱ་བ་རྫོགས་སོ༔ འདི་བཀོད་དགེ་བ་གང་བསགས་དེས ངས
 མཐའ་ཡས་སེམས་ཅན་
504

ཉམས་ལེན་ལག་ཁྲིགས་མའི་ཁྲིད་སོགས་ཀྱི་སྐོར།
མ་ལུས་ཀུན༔ རང་སང་དག་པའི་ཡེ་ཤེས་ལ༔ ཆོས་ཉིད་བདེན་པ་མཐོང་བར་ཤོག༔ མཁས་པ་བི་མ་ལ་ཡི་
ཐུགས་བཅུད༔ ས་མ་ཡཱ༔ གྷ་ཡ༔ རྒྱ་རྒྱ་རྒྱ༔ དཔལ་བྱར་མེད་ཀློང་ཡངས་ཀྱི་རྣལ་འབྱོར་པ་ཀློང་ཆེན་རབ་
འབྱམས་ཀྱིས་བྲིས་པ་འདིས༔ སེམས་ཅན་ཐམས་ཅད་འཁོར་བའི་རྒྱ་མཚོ་ལས་བརྒལ་ཏེ་བླ་ན་མེད་པའི་
བྱང་ཆུབ་ཏུ་སངས་རྒྱས་པར་གྱུར་ཅིག༔ མངྒ་ལཾ།། །།
505

བི་མ་སྙིང་ཐིག
༄༅། ། བླ་མ་རྒྱལ་བ་ཞང་ཆེན་པོའི་རྣམ་པར་
ཐར་པ་བཞུགས་སོ། །
༄༅། །བརྗོད་བྲལ་སྟོང་པའི་ཀློང་དཀྱིལ་ནས། །འོད་འབར་རྒྱལ་བ་ལོངས་སྤྱོད་རྫོགས། །ཐུགས་རྗེས་སྤྲུལ་
པའི་བརྒྱུད་འཛིན་པ། ། བླ་མ་མཆོག་ལ་གུས་ཕྱག་འཚལ། །བླ་མ་རྒྱལ་བ་ཞང་ཆེན་པོ་འདི་ཉིད། ཡུལ་ཡར་
འབྲོག་སྒང་གི་སྒྲུབ་མཚོ་གླིང་དགུ་བླ་དོ་ཞེས་བྱ་བར་ཡབ་ཞང་སྲས་རྡོ་རྗེ་དངོས་གྲུབ་དང་། ཡུམ་ཞུ་མོ་ཉེ་རེ་
ལྕམ་གཉིས་ཀྱི་སྲས་མཚན་བརྗོད་པར་དཀའ་བའི་བཀྲ་ཤིས་རྡོ་རྗེ་ཞེས་བྱ་བ་འཁྲུངས་ཏེ། དགུང་ལོ་བཅུ་
གཅིག་ཕན་ཆད་ཡུམ་གྱི་རྩར་བཞུགས་ནས། དེ་ནས་ཡུམ་དེ་སྡང་བས་ཨ་ནེ་མ་ཇོ་ཞིག་གི་རྩར་རིང་དུ་ཁྲིད་
ནས་ཕྱིན་པའི་དུས་སུ་བླ་མ་ལྕེ་སྒོམ་ནག་པོ་དང་མཇལ་བའི་དུས། བླ་མ་དགྱེས་ནས་འདི་ལ་སངས་རྒྱས་ཀྱི་
སྤྲུལ་པ་གཅིག་འོངས་པ་ཡིན་པས་འདི་ང་ལ་ཕུལ་དང་གསུངས་ནས་ཁོང་གི་སྤྱན་སྔར་ལོ་གཅིག་བཞུགས།
དེ་ནས་ཆོས་ཀྱི་རྒྱ་མཚོ་ཆེན་པོར་ཤེས་རབ་ཀྱི་པདྨ་རྒྱས་པར་འཁྲུངས་པས། འདུལ་བ་མདོ་སྡེ་དབུ་ཚད་
གསན་པ་དང་སྔགས་གསར་རྙིང་གི་བླ་མ་མཁས་ཤིང་གྲུབ་པ་ཐོབ་པའི་ཁྱད་འཕགས་ཀྱི་བླ་མ་བཅུ་གསུམ་
བརྟེན་ནས། མཁྱེན་པ་ཆེ་ཞིང་། དགུང་ལོ་ཉི་ཤུ་རྩ་གཅིག་གི་བར་ལ་ཐོས་བསམ་མཛད་དོ། །དེ་ནས་ཉང་
སྟོད་སྣ་ཁུ་ཡུལ་ན་བཞུགས་པའི་དུས། ཐོ་རངས་སྒྲ་ཆེན་པོ་གཅིག་གྲགས་ཏེ། བཞེངས་ནས་གཟིགས་པས་
ནམ་མཁའ་འཇའ་དང་འོད་དུ་འཁྲུགས་པའི་དཀྱིལ་ན། དཔའ་བོ་དང་དཔའ་མོ་དང་། ཐུགས་རྗེ་ཆེན་པོ་དང་།
སྒྲོལ་མ་དང་། སྔོན་གྱི་བླ་མ་རྣམས་ཀྱི་ལུང་བསྟན་པ། ཀྱི་ཨེ་མ་ཚེ་གཅིག་ལུས་གཅིག་གིས་སངས་རྒྱ་བའི་
མན་ངག་རྫོགས་པ་ཆེན་པོ་གསང་བ་བླ་ན་མེད་པའི་སྐོར་བྲག་སེང་གེ་དང་འདྲ་བ་ལ་ཡོད་ཀྱི། དེ་ཐོན་ལ་
སེམས་ཅན་གྱི་དོན་དཔག་ཏུ་མེད་པ་གྱིས་ཤིག འཕྲད་ཆོག་གི་ཆོས་ནི་ངོ་མཚར་ཨེ་མ། །ཞེས་ལུང་བསྟན་ཏེ་
མི་སྣང་བར་གྱུར་ཏོ། །དགུང་ལོ་བཅོ་བརྒྱད་ཀྱི་དུས་སུ་ལུང་བསྟན་ངོ་མ་ཤེས་གསུངས། དེའི་སྲོད་ལ་བསམ་
མནོ་བཏང་བའི་རྗེས་ལ་མི་ཞྭ་དཀར་པོ་གྱོན་པ་ཞིག་ན་རེ། དངོས་གྲུབ་སྦྱིན་གྱིས་འདོངས་གསུངས་ནངས་
པར་ཐོ་རངས་ཀྱང་བྱུང་ནས་འདོངས་གསུངས་ནས་ཕྱིན་པས། ཉང་སྨད་པ་ཚབ་ཉི་མ་མདར་སླེབས་པའི་
ནུབ་མོ་བན་དྷེ་མང་པོ་ཚོགས་ནས་སེར་ལྷ་གསོལ་ཞིང་འདུག་ནས་བཟའ་བཅའ་མང་པོ་བྱིན་པས་དེའི་ལོ་མུ་
506

བླ་མ་རྒྱལ་བ་ཞང་ཆེན་པོའི་རྣམ་ཐར་སོགས་ཀྱི་སྐོར།
གེ་ཆེན་པོ་ཡོད་པས་དངོས་གྲུབ་དེ་ལ་ཟེར་རམ་སྙམ་པའི་ནམ་ལངས་ཁར་འདོངས་ཟེར་བ་ལ། བན་དྷེ་དེ་
རྣམས་ཀྱིས་ཆང་མང་པོ་དྲངས་ཆོས་གཏམ་ཡང་མང་དུ་བྱས་ཏེ་ཤེས་རབ་དང་ཐོས་བསམ་ལ་མགུ་བ་ཡིན་
སྐད། དེ་ནས་ཉི་མ་དྲོས་པ་ལ་ཁར་ལ་ལ་བྱོན་ནས་ལམ་ངོ་མ་ཤེས་ཙམ་ན། ཡང་དགེ་བསྙེན་ཞྭ་དཀར་ཅན་
གྱིས་སྣ་དྲངས་ནས་ཕྱིན་ཏེ། སྟག་ཐབས་སུ་སླེབས་པའི་ནུབ་མོ་ཁང་སྟོང་ཞིག་ཏུ་ཉལ་ཙམ་ན། ཁོ་ན་རེ།
འདིར་མ་བསྡད་ད་ལྟ་འདོངས་ཟེར་ཙ་ན་སྒོར་ཐོན་མ་ཐག་ཏུ་ཁང་སྟོང་དེ་འགྱེལ་ལོ། །དེའི་ནུབ་ཆར་ཆེན་པོ་
བྱུང་ནས་བྲག་ཁུང་ཞིག་ཏུ་བསྡད་པའི་ནུབ་མོ་ཁོའི་སྤྲུལ་པས་བཟའ་བཏུང་མང་པོ་ཁྱེར་བྱུང་། དེ་ནས་ནངས་
པར་ར་ལག་ཚུགས་བརྒལ་ནས་འོ་ཡུག་མདའ་ན་མར་འཁྲུག་པ་ཡོད་ཀྱང་ཁོའི་སྤྲུལ་པས་འཇིགས་པ་མེད་
པར་འོ་ཡུག་པར་བརྟོལ་བའི་ཉིན་པར་ཤིན་ཏུ་བཀྲེས་པ་བྱུང་བ་ལ་ཤིང་ཐུན་མ་ཀུན་གྱི་བཟའ་བཏུང་བྱིན་
ནས་ཕྱིན་པས་བྲག་སེང་གེ་དང་འདྲ་བའི་རྩར་སླེབས་པ་དང་། ཁོ་སྟོར་ནས་མ་རྙེད། སྤྱན་གྱིས་ཀུན་ཏུ་གཟིགས་
ཀྱང་མ་རྙེད། ཕྱིར་ལོག་ཏུ་མ་བཏུབ་གནས་པ་ལས། ཁ་བྱང་དུ་བལྟས་པས་རྩྭ་བཟང་པོ་སྐྱེས་པའི་སྒོ་གཅིག་
འདུག་ནས། ལག་ན་མཚོན་རྣོན་ཅིག་ཡོད་པ་དེ་བརྒྱབ་པས་ནང་དུ་ཁྲོལ་གྱི་སོང་ནས། ནང་དུ་ཕྱིན་པས་བྲག་
ཕུང་གི་དབུས་ན་དཀྱིལ་འཁོར་གཅིག་གི་དབུས་ན་ཉི་མ་ཤར་ནས་འདུག་པ་ལ། མཚོན་རྣོན་གྱིས་སྔོགས་
པས། སྦྲུལ་དང་སྦལ་བ་ཤིག་ཤིག་འདུག་ནས་རིམ་པ་བཞིན་དུ་བསལ་ནས་སྟེང་དུ་བཏོན་ཏེ་བལྟས་པས་
ཐུགས་ལ་ཆོས་ནི་ང་རང་མཁས། ནོར་ཞིག་བྱུང་ན་དགའ་བ་ལ་སྙམ་བལྟས་པས། དེ་ནས་ཁ་བྱང་བརྒྱ་རྩ་
བརྒྱད་བྱུང་ནས་རབ་ཏུ་དགའ་ནས་བྲོ་འཁྲབས་སོ། །དེ་ནས་འབྲེང་ཞགས་ཅིག་གིས་གྲིལ་ནས་ལུང་གི་ཕུག་
ཅིག་ཏུ་བལྟས་པས། ས་རུབ་ནས་མ་མཐོང་བར་ཡོད་ཙ་ན། ཡང་དགེ་བསྙེན་ཅིག་གིས་མར་མེ་དང་བཟའ་
བཏུང་ཁྱེར་ནས་དཔེ་ལ་བལྟ་ཡིན་ཡོད་ཙ་ན། སྐད་གདངས་ཤིན་ཏུ་འཇིགས་སུ་རུང་བ་ཞིག་སྒོ་དྲུང་དུ་བྱུང་བ་
དང༌། ཁོས་འདི་ལུང་བསྟན་པའི་སྤྲུལ་པ་དེ་ཡིན་པར་ཨ་ལྕེས་མ་རིག ཅེས་སྨྲས་པ་དང་། ངས་ཨ་ལྕེ་ཁྲིད་
ནས་འོང་གི་ཟེར་བ་དང་། དེ་ནས་ཅི་ཞིག་ཙམ་ན་སྐད་ཤིན་ཏུ་འཇིགས་པ། ཕུག་པ་རྡིབ་པ་སྙམ་བྱེད་ནས།
སྤྱན་བཏེག་བྱས་པས་སྒོ་དྲུང་ན་མིག་སླ་ང་ཙམ་ཡོད་པ་ཁ་ཁྲག་ཏུ་ཁོལ་བ་གཅིག་མཆེ་བ་གཙིགས་ཤིང་
འཇིགས་སུ་རུང་བ་ཞིག་འདུག་པ་དང་བྱེད་དེ། འདི་དང་འཕྲད་པ་ཅི་ཆེ་ན་སྙམ་པ་དང་། ཡང་གོང་དུ་ལུང་
བསྟན་པ་ཨ་ལྕེས་མ་རིག་བྱས་པས། དེའི་ཞལ་ནས། ང་ནི་ཨེ་ཀ་ཛཱ་ཏི་ཡིན། །ཚོགས་འཁོར་བརྒྱ་དང་རྩ་
བརྒྱད་ཐོང་། ། ལོ་གསུམ་བར་དུ་མ་བཤད་ཅིག །ཅེས་གསུངས་ནས་བཞུད། དགེ་བསྙེན་ཞྭ་དཀར་ཅན་དེ་ནི་
507

བི་མ་སྙིང་ཐིག
དགེ་བསྙེན་རྡོ་རྗེ་ལེགས་པའོ། །དེ་ནས་ཕུག་པའི་སྒོ་བཀག་ནས། གཡུ་ཆུང་ཞིག་ཡོད་པས་མི་གཅིག་གིས།
བའི་ཤ་དང་ནས་ཁལ་གསུམ་ལ་ཚོགས་བརྒྱ་རྩ་བརྒྱད་བཏང་ངོ༌། །དེ་ནས་ཉང་སྟོད་ཁུ་ཡུལ་ནས་ཤོག་བུ་
དང་ཡོ་བྱད་བསྣམས་ནས་བྱོན། ཉང་རྟག་རྗེད་དུ་ཤག་མོ་དཀར་མཚོ་བྱ་བ་ཡོན་བདག་མོ་དད་པ་ཅན་ཅིག་
གིས་ཞབས་ཏོག་ཆེར་མཛད་ནས་དཔེ་རྣམས་ཚང་བར་བྲིས། ལོ་གསུམ་གསང་བ་མ་ཐུབ་གསུངས་དེ་ནས་
དགུང་ལོ་ཉི་ཤུ་རྩ་ལྔ་ལ་དབུས་སུ་བྱོན་ནས། སྐྱི་སྒང་དུ་གནས་ཆུང་གཅིག་བརྩེགས། དེ་ནས་གཙང་དུ་བྱོན་
ནས་ཤག་མོ་དཀར་མཚོ་དང་འགྲོགས་ནས་ཤངས་དང་རྟ་ནག་ནས་ཡར་ལ་བྱོན་པས་དེར་ཟམ་ཁ་གཅིག་ཏུ་
གྲུབ་ཐོབ་སེང་གེ་དབང་ཕྱུག་དང་མཇལ་ནས། དོན་སྐུ་གསུམ་དབྱེར་མེད་དུ་གཏན་ལ་ཕབ། ཆོས་རྣམས་ཀྱི་
རྗེས་གནང་བྱིན་ནས་མི་སྣང་བར་གཤེགས་སོ། །དེ་ནས་དབུས་སུ་བྱོན་བླ་མ་ལ་སྟོད་པ་ལ་སོགས་ཏེ་གྲུབ་
ཐོབ་མང་པོ་དང་མཇལ་ནས་གདམས་པ་མ་ལུས་པའི་ཞུན་ཐར་ཆོད་པར་མཛད་དོ། །ཆགས་ཞེན་ཁྲི་བ་བཅད་
པ་ལ་དགོངས་ཏེ་ཡོ་བྱད་སྤོང་ཐག་མཛད་ཅིང་ཆོས་ཀྱི་རྒྱ་མཚོའི་ནང་ནས་ཡིད་བཞིན་ནོར་བུ་གསང་བ་བླ་ན་
མེད་པ་སྤྱན་སྔར་འཚོགས་ཤིང་འདུས་པ་རྣམས་སྨིན་ཅིང་གྲོལ་ཏེ་སངས་རྒྱས་པར་མཛད་དོ། །དེ་ནས་དུས་
སྐབས་ཤིག་ཏུ་སློབ་དཔོན་གཉེར་སྒོམ་གྱིས་མཚུར་ཁུངས་སུ་གདན་དྲངས་པའི་དུས་སུ་ཚོགས་འཁོར་མཛད་
པའི་ཐོ་རངས་ཁ་བི་མ་ལ་དང་མཇལ་ནས་བྱིན་རླབས་དང་རྗེས་གནང་མཛད་དེ། མཁའ་ལ་གཤེགས་ཏེ་མི་
སྣང་བར་གྱུར་ཏོ། །དེའི་ཚེ་དགུང་ལོ་དྲུག་ཅུ་རྩ་གཅིག་བཞེས་པ་ཡིན་ནོ། །དེའི་ལོ་ལ་བདག་ཅག་གི་མ་ཡུམ་
དང་རྟེན་འབྲེལ་མཛད་ནས་སྒོམ་ཁང་དུ་བཞུགས། ཚོགས་པ་ཡང་རྒྱ་ཆེར་འདུས། ཆོས་འཁོར་མང་པོ་མཛད།
བདག་ཅག་ལྕམ་སྲིང་གསུམ་འཁྲུངས་ནས་སྒོམ་ཁང་དུ་ཞིང་དང་མཁར་ལས་ལ་སོགས་པ་ཅི་རིགས་པ་མཛད།
དེའི་དུས་སུ་བླ་མའི་ཞལ་ནས་བདག་གིས་ཚོགས་པ་མ་བསྐྱངས་ན་ཕུང་པོ་ལྷག་མེད་འོང་བ་ཡིན་ཏེ་གསུངས།
སྐུ་ལུས་ལ་གྲིབ་མ་མེད་པ་དང་། སྐབས་སུ་རིགས་ལྔར་གསལ་བ་དང༌། རྫོགས་པ་ཆེན་པོའི་ཆོས་གསུངས་
པའི་དུས་སུ་འཇའི་གུར་ཕུབ་པ་ཀུན་གྱིས་མཐོང༌། དེའི་ཚེ་རང་གི་བུ་ཆེན་རྣམས་བསྡུས་ནས། བླ་མ་གཞུང་
བས་དབུ་མཛད་པའི་དགེ་བའི་བཤེས་གཉེན་རྣམས་ལ་ཅི་བདོག་པ་ཐམས་ཅད་འཁོར་གསུམ་ཡོངས་སུ་དག་
པར་མཛད་དོ། །དེ་ནས་དགུང་ལོ་བདུན་ཅུ་དོན་གཅིག་ཕག་གི་ལོའི་ལུག་གི་ཟླ་བའི་ཉི་ཤུ་གཉིས་ཀྱི་ནམ་
ཕྱེད་ན་སྐུ་གཤེགས་པའི་ཚུལ་བསྟན་ཏེ། ཤར་ཕྱོགས་སུ་སྒྲ་ཆེན་པོ་བདུན་བསྒྲགས་སོ། །ས་ཆེན་པོ་གསུམ་
བཏུད་དུ་གཡོས་སོ། །ནམ་མཁའ་ལ་སིལ་སྙན་དང་དྲི་ཞིམ་གྱི་ངང་དུ་གྱུར། འཇའ་ཚོན་སྣ་ལྔའི་གདུགས་ཕུབ།
508

བླ་མ་རྒྱལ་བ་ཞང་ཆེན་པོའི་རྣམ་ཐར་སོགས་ཀྱི་སྐོར།
འོད་ཕུབ་ཆུང་ཙམ་ནི་ནམ་མཁའ་ལ་གཅལ་དུ་བཀྲམ་སྟེ། ཞང་ཆེན་པོ་མྱ་ངན་ལས་འདས་སོ། །དེའི་ཕྱིར་
ནུབ་པུར་ཁང་བརྩིགས་ཏེ་པུར་སྦྱངས་པས་སྐུ་ལྔའི་ཚབ་ཏུ་རིང་བསྲེལ་ལྔ་བྱོན། ས་བཅུ་དྲུག་ནོན་པའི་རྟགས་
སུ་གདུང་ཤ་རི་རམ་བཅུ་དྲུག་བྱོན། །མེ་ཏོག་གི་ཆར་བབས། དེར་འདུས་པའི་མི་རྣམས་ལ་མི་རྟོགས་པའི་
ཏིང་ངེ་འཛིན་སྐྱེས་སོ། ། ས་ཆེན་པོ་ལ་འཁོད་པར་བྱས་སོ། །ཀྱེ་མ་ཀྱི་ཧུད་རྒྱལ་བ་ཞང་། །འཛམ་གླིང་ཆོས་
ཀྱི་འོད་ནུབ་ན། །རྗེས་འཇུག་མུན་པ་གང་གིས་སེལ། །བླ་མ་ཁྱེད་ཀྱི་ཐུགས་རྗེ་ཡིས། །ཆུ་བུར་མིག་གི་སྒོ་
སོལ་ལ། །ཡེ་ཤེས་སྒྲོན་མ་བསྟན་དུ་གསོལ། །རྫོགས་སོ།། །།དགེའོ། ། །
༑ ཞང་ཉི་འབུམ་གྱི་རྣམ་ཐར་བཞུགས། དྲི་མེད་མཆོག་གི་བརྒྱུད་པ་བླ་མའི་སྐུ། །སྡེ་སྣོད་ཀུན་གྱི་མངའ་བདག་
རྒྱལ་བའི་སྲས། །ཡེ་ཤེས་ཉི་འོད་འགྲོ་ཀུན་ཁྱབ་མཛད་པའི། །རྩོད་མེད་བླ་མ་ཉིད་ལ་གུས་པས་འདུད། །རྩ་
བའི་རྒྱུད་སྒྲ་ཐལ་འགྱུར་ལས་ལུང་བསྟན་པའི་ལག་ན་རྡོ་རྗེའི་སྤྲུལ་པ་ཞང་ཉི་མ་འབུམ་ཞེས་བྱ་བའི་ལོ་རྒྱུས་
ཟུར་ཙམ་ནི་ཡབ་མཚན་བརྗོད་པར་དཀའ་བ་རྒྱལ་བ་ཞང་སྟོན་དང་། རྒྱལ་མོ་ཡུམ་གྱི་ལྷུམས་སུ་ཞུགས་པའི་དུས་
སུ་ཡུམ་གྱི་རྨི་ལམ་ན་ཉི་མ་མང་པོ་ཤར་བ་རྨིས་ནས་ཡབ་ལ་ཞུས་པས་གསང་བ་བླ་ན་མེད་པ་འདིས་སེམས་ཅན་མང་པོའི་དོན་
བྱེད་པར་འོངས་པའི་རྟགས་ཡིན་ཁྱོད་ཐེ་ཚོམ་ཟ་མི་འཚལ་གསུངས། གཡང་དེ་གཉིས་ཀྱི་སྲས་སུ་འཁྲུངས་ཏེ་དེའི་དུས་
སུ་ཡབ་ཀྱིས་མཚན་གསོལ་བ་སེམས་ཅན་ཀུན་གྱི་མ་རིག་པའི་མུན་པ་སེལ་བའི་ཉི་འོད་དུ་འགྱུར་བར་
འདུག་པས་ཉི་མ་འབུམ་ཞེས་བྱ་བར་ཐོགས་ཤིག །གསུངས་ནས་མཚན་གསོལ་སྐད། དེ་ནས་དགུང་ལོ་
གསུམ་སོང་ཙ་ན་ཁོང་རང་གིས་སོ་ཕོ་རྒྱ་སྟོན་ལུང་གྲོ་བས་ཕུར་པ་དང་། ཡང་དག་གི་སྒྲུབ་པ་མང་དུ་མཛད་དེ།
བྱིན་གྱིས་བརླབས་ཤིང་བར་ཆད་བསལ་ལོ། །དགུང་ལོ་ལྔ་ནས་བདུན་བརྒྱད་ཀྱི་བར་ལ་ཡབ་ཉིད་ཀྱི་གསང་
བ་བླ་ན་མེད་པའི་དབང་གདམས་ངག་དང་བཅས་པ་དང༌། རྒྱུད་བཅུ་བདུན་གྱི་ལུང་རྫོགས་པར་མཛད་དོ། །
དགུང་ལོ་དགུ་བླ་མ་ཉིད་སྐུ་འདས། དེའི་དུས་སུ་འགྲོ་མགོན་ཞང་གཡུ་གྲགས་པ་གདན་དྲངས་ནས། བཀའ་
རྒྱས་འབྲིང་རྣམ་གསུམ་ཕྱག་ཏུ་བཏང་སྟེ་ཚིག་གིས་ཕུལ་ཞིང་ས་བདེ་འཇམ་ལ་བཀོད་དོ། །དགུང་ལོ་བཅུ་
ནས་བཅོ་ལྔ་མན་ཆད་ལ་རྩ་བའི་རྒྱུད་སྒྲ་ཐལ་འགྱུར་དང༌། རྒྱུད་བཅུ་བདུན་གྱི་བཤད་པ་ཚར་བར་མཛད་དོ། །
ཆེ་སར་སྟོན་དུས་བུ་སློབ་རྣམས་ལེགས་པར་བསྡུས་ཏེ། རྒྱུད་གདམས་ངག་དང་བཅས་པ་བཤད་པས་བུ་
སློབ་ཀུན་ངོ་མཚར་སྐྱེས་ཤིང་དད་པར་གྱུར། བཅོ་བརྒྱད་ལ་སློབ་དཔོན་གྱི་སྤྱན་སྔར་དབང་གོང་མ་ཞུས།
དགུང་ལོ་ཉི་ཤུ་ཐམ་པ་ལ་བླ་མ་རྫོགས་རྒྱལ་ཚ་རྡོར་སེང་གི་སྤྱན་སྔར་བྱོན་ཏེ། སྔགས་གསར་མའི་རྒྱུད་
509

བི་མ་སྙིང་ཐིག
གདམས་ངག་དང་བཅས་པ་ཞུས། དགུང་ལོ་ཉི་ཤུ་རྩ་གཉིས་ལ་ཇོ་མོ་རྒྱ་གར་ཁབ་ཏུ་བཞེས། དགུང་ལོ་ཉི་ཤུ་
རྩ་བདུན་ལ་ས་སྐྱའི་འཁོན་གྲགས་པ་རྒྱལ་མཚན་དང་། བླ་མ་སྟག་སོ་བའི་སྤྱན་སྔར་བྱོན་ཏེ། རྒྱུད་གསུམ་
མན་ངག་དང་བཅས་པ་དང་། བདེ་མཆོག་མལ་གྱོ་ལུགས་ཞུས། ཉི་ཤུ་རྩ་དགུ་ལ་ཇོ་མོ་སེང་རྒྱན་ཁབ་ཏུ་
བཞེས། དགུང་ལོ་སུམ་ཅུ་ལ་ཁ་རག་བོན་འབྲུག་གི་བླ་མ་སྐྱི་སྟོན་གྲགས་པའི་སྤྱན་སྔར་བྱོན། བདེ་མཆོག་
ལྷན་སྐྱེས་ཨ་ཕྱིའི་ལུགས་དང་། རྗེ་བཙུན་མ་རྭ་ལུགས་དང་། མགོན་པོ་བྱ་རོག་མ་དང་ཚལ་བའི་ཆོས་སྐོར་
ཞུས། ལར་ནི་མཁས་ཤིང་གྲུབ་པ་ཐོབ་པའི་བླ་མ་མང་དུ་བསྟེན་ཅིང་གདམས་ངག་མང་དུ་ཞུས་ཏེ་ཐུགས་
དགོངས་ལོན་པར་མཛད་དོ། །རྒྱུད་ཀྱི་བཤད་པ་དང་གདམས་ངག་གི་ཁྲིད་ལ་སོགས་པའང་མང་དུ་མཛད་དེ་
ཐམས་ཅད་སྨིན་ཅིང་གྲོལ་བ་ལ་བཀོད་དོ། །དེ་ནས་དགུང་ལོ་ང་བཅུ་ང་དྲུག་ལ་ཆོ་འཕྲུལ་ཆེན་པོའི་ཟླ་བའི་
ཚེས་བརྒྱད་ལ་སྐུ་འདས་པའི་ཚུལ་བསྟན་ཏེ་པུར་ལ་བཀོད་དེ། གདུང་ཤ་རི་རམ་དང་ཉ་རི་རམ་དང་ཆུ་རི་
རམ་དང་། པཉྩ་རམ་ལ་སོགས་པ་ཁ་དོག་མ་འདྲེས་པ་ལྔ་བྱོན་ཏེ་བླ་མ་ཉི་འབུམ་ཆེན་པོ་དབྱིངས་སུ་ཡལ་ལོ། །
ཀྱེ་མ་ཀྱི་ཧུད་ཉི་མའི་མཚན་ཅན་རིན་པོ་ཆེ། །རིགས་དྲུག་འཁོར་བའི་མུན་པའི་སྨག་རུམ་དུ། །གསལ་དག་
ཡེ་ཤེས་སྤྱན་གྱིས་གཟིགས་པ་ལས། །ལྔ་ལྡན་འོད་ཀྱི་སྒྲོན་མེ་ཡིས། །སྟོངས་ཞིང་འཐིབས་པའི་མུན་པ་འདི། །
སྐད་ཅིག་ཉིད་ལ་གསལ་བར་མཛད་དོ། །རྫོགས་སོ།། །།
ཆོས་བདག་གུ་རུ་ཇོ་འབེར་གྱི་རྣམ་ཐར་བཞུགས་བབས།
 ། སྤྲིན་བྲལ་ནམ་མཁའི་ཀློང་ནས་ཐུགས་རྗེའི་ཉི་མ་ཤར། །མ་
རིག་རྨོངས་པའི་ལིང་ཐོག་ཀུན་བསལ་ནས། །རྟག་ཆད་གཉིས་མེད་ངང་ནས་རིག་པ་འོད་དུ་འབར། །སྐལ་
ལྡན་སངས་རྒྱས་ ས་ལ་ཚེ་འདི་ཉིད་ལ་བཀོད། །ཆོས་བདག་གུ་རུ་ཉིད་ལ་གུས་པས་བསྟོད། །དེ་ལ་ཆོས་
བདག་གུ་རུ་ཇོ་འབེར་གྱི་རྣམ་ཐར་མདོ་ཙམ་འདིའོ། །དེ་ལ་ཡབ་ནི་བླ་མ་མཁས་པ་ཉི་འབུམ་གྱི་གཅུང་པོ་ཟླ་
བ་འབུམ་དང་། ཡུམ་རྒྱལ་མོ་ཨ་ལུ་གཉིས་ཀྱི་སྲས་སུ་འཁྲུངས་ཏེ། དགུང་ལོ་བདུན་མན་ཆོད་ལྐུགས་པ་དང་
འདྲ་བ་ཞིག་ཡོད། བདུན་ནས་ཤེས་རབ་ཐོགས་མེད་དུ་རལ་ཏེ་ཅི་ལ་ཡང་ཐོགས་རྡུགས་མེད་པ་ཞིག་བྱུང་།
དགུང་ལོ་བརྒྱད་ནས་བཅོ་བརྒྱད་ཀྱི་བར་ལ་ཨ་ཁུ་དྲིན་ཆེན་ཞིང་ཉི་འབུམ་ལས་གསང་བ་བླ་མེད་ཀྱི་དབང་
གདམས་ངག་དང་བཅས་པ་དང་། རྒྱུད་རྣམས་མ་ལུས་པ་ཚང་བར་གསན་ནས་སྒྲ་ཐལ་འགྱུར་གྱི་བཤད་པ་
བྱས། དགུང་ལོ་བཅུ་དགུ་ནས་ཉི་ཤུའི་བར་ལ་ཆོས་རྗེ་ས་སྐྱ་ལོ་ཙཱ་བ་ལས་རྒྱུད་གསུམ་གདམས་ངག་དང་
བཅས་པ་དང་། བདེ་མཆོག་མ་ལ་ཇོ་ལུགས་གསན། དེ་ནས་དགེ་བཤེས་ཆུ་མིག་པ་ལས་ཚད་མ་བཏུས་པ་
510

བླ་མ་རྒྱལ་བ་ཞང་ཆེན་པོའི་རྣམ་ཐར་སོགས་ཀྱི་སྐོར།
གསན། དགུང་ལོ་ཉི་ཤུ་རྩ་གཉིས་ལ་བླ་མ་ཁྲོ་ཕུ་པ་ལས་གྲུབ་ཐོབ་མི་ཏྲ་ཛཱ་ཀིའི་གདམས་པ་རྣམས་གསན།
བལ་པོ་གྲགས་པ་འབུམ་མེ་ལས་ཕྱག་རྒྱ་ཆེན་པོ་ཁ་འཐོར་གྱི་གདམས་པ་གསན། ལར་ནི་ཐོས་བསམ་གྱི་
ལས་ཚར་ཞིང་ཐུགས་ཐག་ཆོད་པ་དགུང་ལོ་སུམ་ཅུ་སོ་དྲུག་གི་བར་ལ་མཛད་དོ། །ཆོས་འབྲེལ་ཙམ་གྱི་བླ་མ་
ཇོ་བོ་བཟང་ཞིང་ཆོས་ལ་མཁས་པ་མང་པོ་བརྟེན་པ་ལགས་སོ། །ལྷའི་ཞལ་གྱི་རྣམ་པ་ལ་ལྷའི་ཐང་སྐུ་འདི་
ཀུན་དང་ལྡེར་ཚོ་དང་རག་སྐུ་མང་པོ་མཐོང་གསུངས་ནས་ཞལ་དུ་གསུངས། འོན་ཀྱང་གསལ་བར་གསུངས་
པ་ལ། ལྷ་ས་རུ་ཇོ་བོ་ལ་མར་མེ་འབུལ་དུ་ཕྱིན་ནས་གསོལ་བ་བཏབ་པས། ཇོ་བོའི་ཞལ་ནས་འཇའ་ཚོན་སྣ་
ལྔས་བསྐོར་ནས་འདུག་པ་དེའི་གསེབ་ནས་ཕར་ལ་ཐིག་ལེ་བཞི་ལྔ་ཙམ་གྱི་ནང་ན་ཕྱག་ན་རྡོ་རྗེ་ཡབ་ཡུམ་
དང་ཐུགས་རྗེ་ཆེན་པོའི་ཞལ་མཐོང་། ཡང་ལན་གཅིག་ཐོ་རངས་ཁ་ལ་མགོན་པོ་ཚེ་དཔག་ཏུ་མེད་པ་ཞིག་
འཇའ་ཚོན་དང་ཐིག་ལེ་ཤིག་ཤིག་པ་ཞིག་ཞལ་མཐོང་། དེའི་ཡོན་ཏན་ཡིན་པ་འདྲ། ངེད་ཀྱང་ཚེ་རིང་རྒྱུད་ཁོ་
ནའང་མིན་ཏེ། ང་རང་ལེགས་པར་བྱུང་། དེ་མིན་རང་བྱུང་སྒྲོན་མ་འོད་གསལ་གྱི་ངང་ཡིན་མོད། ངེད་རང་ཕ་
སྤྱད་ཚོས་འདི་འདྲ་བ་ཡོད་པས་འཚེ་བ་མེད་གསུངས་ནས། སྐུ་འགྱུར་མེད་བདེ་ཆེན་གྱི་ངང་ལ་བཞུགས།
གསུང་འགགས་མེད་ངེས་དོན་གྱི་ཆོས་གསུངས། ཐུགས་གསལ་སྟོང་མཐའ་བྲལ་དུ་བློ་བདེའོ། །ཡོས་ལོ་
སྟོན་ཟླ་ར་བའི་ཉ་ལ་སྐུ་གཤེགས་ཏེ། ཞག་བདུན་དུ་འཇའི་དྲ་བར་འབྲེལ། རིང་བསྲེལ་དང་ཨཱཧཱུྃ་ལ་སོགས་
པ་བྱོན་ནོ། །ཨེ་མ་ངོ་མཚར་རྨད་དུ་ཆེ་ཞིང་དར་རྒྱས་ཆོས། །རིགས་དྲུག་དག་ཏུ་སྐྱེ་བར་རྒྱུན་བཅད་མི་ཚེ་
འདིར། །འཁོར་འདས་གཉིས་ཀྱི་རེ་དོགས་བྲལ་བར་སྐད་ཅིག་མས། །ངེས་དོན་མཆོག་གི་བརྒྱུད་འཛིན་གུ་
རུ་རིན་པོ་ཆེ། །མངའ་བདག་ཆེན་པོ་ཁྱོད་ཀྱིས་ཡེ་ཤེས་སྣང་བ་སྟོན། །རྫོགས་སོ།། །།
༄༅། །འཁྲུལ་ཞིག་སེང་གེ་རྒྱབ་པའི་རྣམ་ཐར་བཞུགས། ༄༅། །ན་མོ་གུ་རུ་བྷྱ། ཨེ་མ་ངོ་མཚར་ཆོས་ཉིད་ཐེག་དགུའི་
མཁའ་ལ་ཐུགས་རྗེའི་སྐལ་ལྡན་ཕོ་མོ་ལ ཉི་འོད་ཤར། །རྗེས་འཇུག་གི མ་རིག་ལིང་ཐོག་སྐྱེ་མེད་མཁའ་ལ་
ཡལ། ཀུན་ལ། འཛིན་མེད་སྤྲོས་བྲལ་ཆོས་ཀྱི་དབྱིངས་སུ་མཉམ་རོ་གཅིག་ཉིད་པའི། རེ་ས། འགྲོ་མགོན་དྲིན་ཆེན་
བླ་ མ་ རྣམས་ ལ་ གུས་པས་ ཕྱག་ འཚལ་བསྟོད། བདེ་བར་གཤེགས་པ་ཐམས་ཅད་ཀྱི་སྐུ་གསུང་ཐུགས། །ཨོཾཨཱཧཱུྃ།
འཁྲུལ་ཞིག་རྗེས་འཇུག་གི་དོན་དུ་མེ་ལོང་རྡོ་རྗེས་ཞུས་པ། བླ་མའི་ལོ་རྒྱུས་ཟུར་ཙམ་ནི། །ཡུལ་ལ་ཁྱད་འཕགས་
གཡུ་རུ་གྲྭ་ཡི་ནང༌། ཡབ་ཤངས་པའི་རྣལ་འབྱོར་བ་བཟང་པོ་ཡིན་སྐད། ཡབ་ཡུམ་བཀྲ་ཤིས་དངོས་གྲུབ་གཉིས་ཀྱི་
སྲས། ཡུམ་སོ་བ་འབྲང་དུ། ། སྐུ་འཁྲུངས་ངོ་མཚར་ཉི་མ་ཤར་བ་དང་རི་རྩེ་ལ་ཕྱིན་པ་དང་འཇའ་ཡིས་བསྐོར་བ། རྟགས་
si1

བི་མ་སྙིང་ཐིག
ལྡན་ཀུན་རྣམས་མོས། སྐྱེ་བ། །སྔོན་དུ་ཆོས་ཀྱི་འབྲེལ་བས་ལས་འཕྲོ་སད། པས་འདིར་བླ་མ་བཟང་པོའི་དབོན་པོར་
འཁྲུངས། །ལོ་དགུའི་བླ་མ་ཀུན་ལ། དུས་སུ་གསོལ་འདེབས་མོས་གུས་སྲོད་ཐོ་རངས་བསྐྱངས། བརང་བསྐྱངས། །ལོ་བཅུ་
ལོན་ནས་ངེས་འབྱུང་དད་པ་སྐྱེས། ཐུན་མོང་མ་ཡིན་པ། །འཇིག་རྟེན་ཚེ་འདི་འི་ཕྱོགས་སུ་གཏོང་རེ་དབུ་སྙུང་བཞེས་
དག་ལ་བློ་མ་ཞུགས། །ཐམས་བྱམས་པ་ཅད་འཇིག་པའི་ཆོས་ཅན་མིག་ཅེར་རེ། མི་བདེན་རྫུན། །སྒྱུ་མ་ལྟ་བུར་
སངས་རྒྱས་ཀྱིས་མདོ་རྒྱུད་རྣམས་སུ། གསུངས་ནས་འདུག་པ་ལ། མ་གཏོགས་པ་འདི་རྣམས། །བདེན་བདེན་རྟག་རྟག་
འདྲ་བ་འདི་ལྟ་བུ། །སེམས་འཁོར་བ་འདི་ལ། ཤིང་འཇིགས་པས་ཤུམ་ཤུམ་ཟིང་ཟིང་སྐུ་ལུས་ཀྱི་སྤུ་བྱས། །བཅུ་
གཉིས་ལོན་དུས་མི་ལ་གུས་པའི་བཟའ་བཅའ་ལ་མཐོ་འགྲོགས་བྱས་བབs
 ། གཞན་གྱི་སྤྱོད་པ་ལ། །ཐུགས་མུག་སྐྱོ་བ་
དྲག་པོ་ཡུལ་མི་སྐྱེས་པ་དེ་རྣམས་གཏིང་ནས་སྐྱེས། དུས་དེ་ན། །མཐོ་འགྲོགས་ཁྱད་གསོད་མི་བྱེད་དམ་བཅའ་
མཛད། བས་མཐར་འཁྱོལ། །བཅུ་གསུམ་ལོན་ཚེ་མཚན་ མནལ་ལམ་ཆུ་མིག་གཙང་མ་རྡོལ་བ་དང་། ལྟས་ཉི་མ་ཤར་བ་
ཟླ་བ་ཤར་བ་སོགས་ལྟས་བཟང་པོ་བྱུང༌། ལུང་བསྟན་ནི། །ཐུགས་རྗེ་ཆེན་པོས་མཛད་ཅིང་རྫོགས་དེའི་དུས་སུ་ཆེན་
གཏད། །སྤྱན་རས་གཟིགས་ཀྱིས་བྱིན་བརླབས་ཐུགས་རྗེ་ངེས། །ངན་ཞིང་མི་གང་དབུལ་ཞིང་སྤྲང་པོ་དང་ངན་
ལོང་རྣམས་ལ་ཤིག་དང་ལྕི་བ་ལ། །སྙིང་རྗེ་མ་བཟོད་དུས་རྒྱུན་དུ། སྐྱོང་བའི་དམ་བཅའ་མཛད། པ་མཐར་ཡང་འཁྱོལ་
བ་ཡིན། །བཅོ་བརྒྱད་ལོན་ཚེ་འཁོར་འདས་སྣང་སྲིད་ཀྱིས་བསྡུས་སྣང་བ་ཐམས་ཅད་བདེན་མེད་ཁོང་དུ་ཚུད། སྣང་བ་
ལ་གཟིགས། །གཏད་མེད་སྨྱོན་པའི་སྤྱོད་བྲང་དང་བརླ་དང་ཚང་ར་ལ་ཁྱད་མེད་པར་རྟོགས་པའི་སྒོ་ནས་སྐབས་སུ་བྲང་ཨན་
རེ་བརྡུངས། པས་ཡང་དུས་གཅིག་གི་ཚེ་ཨ་མ་ན་རེ་ཁྱོད་ཀྱིས་གསོལ་མཆོད་ཀྱིས་ཟེར་ནས་ཟན་གཡག་གཏད་པ་རྒྱལ་པོ་མཆོད་
བསེན་མོ་མཆོད་བྱས་པས་ཁྱོད་འདྲའི་བུ་འོང་བ་སྐྱེ་བ་ཟེར། མི་སྣང་བ་ཟློག །སེམས་ཀྱིས་སེམས་བལྟས་དངོས་མེད་
ཆོས་ཐམས་ཅད། སྟོང་པར་སྟོང་པ་ཉིད་དུ་ངེས། གོ །མཐའ་ ཞིང་མུ། བྲལ་སྙིང་པོའི་དོན་དེ་ཁོང་དུ་ཆུད། པར་བྱུང་། །
དགུང་ལོ་ཉི་ཤུ་རྩ་ལྔ་ཟེར། ལོན་ནས་ཚེ་འདིའི་བྱ་བ་བློས་བཏང་ནས། ཆོས་ལ་བྲོས། །ལེའུ་སྒང་པའི་མཁན་པོ། དང་
བཀྲ་ཤིས་སྒང་སྟེ་མཁན་སློབ་གཉིས་པོ། པ་ཡིས། །མཁན་བདག་གི་སློབ་མཛད་དེ་ཐུབ་པའི་བསྟན་པ། བསྟན་ལ་
རབ་ཏུ་བྱུང༌། བ་བྱས་སོ། །དམ་པའི་ཆོས་འདུལ་བའི་བསྲུང་བྱ་དང་བསླབ་བྱའི་དོན། བསླབ་པ་ལེགས་པར་ནོས།
ལུང་། །དེ་ནས་བླ་མའི་དྲིན་ཅན། སྤྱན་སྔར་བྱོན་ཏེ་སེང་གེ་རྒྱབ་ཏུ། བཞུགས། ནས་ཆོས་སྒོ་ཕྱེ། །གཏིང་བྱུང་དབང་
ནས་ཁྲིད་སྟེ་ཞིང་མཚལ་པའི་ཆོས་སྐོར། རྣམས་རྫོགས་པར་ཞུས། །ཡུལ་དེ་ནས་ཞིང་བཙོང་ནས་འཁོར་གསུམ་
དག་པར་བྱས། །མཁན་སློབ་ཉི་ཟླ་ཟུང་གཅིག་ ཙཱ་རི་བ། རྗེ་བཙུན་མ་དང་། ཀ་རི་ཀ་དང་། བོད་རྣམས་ཞུས། སེངྒེ་
512

བླ་མ་རྒྱལ་བ་ཞང་ཆེན་པོའི་རྣམ་ཐར་སོགས་ཀྱི་སྐོར།
མཇིང་བསྣོལ་ཞུས། །རས་པ་དྲི་ རས་ཆུང་བའི་ཨ་ཐུང་། མེད་ཞི་བྱེད་སྤྱོད་སྐབས་དང་པོ་དང་། འབྲིང་པོ་ཤོག་དྲིལ་བཞི། འཕོ་
བ་སྤྱི་རྟོལ་བ་གསེར་སྲང་མ། དམ་པའི་སྒྲུབ་པ་དང་པོ་ལུགས། ལྷ་རི་དཔལ་དང་ནི། །སྤྲུལ་སྐུ་གཞོན་འབུམ་སྟོན་ཕྱིར་
བྱུང་ གཏུམ་མོ་གསང་སྒྲུབ་བདེ་མཆོག་ནམ་མཁའ་དང་མཉམ་པ་དང༌། ཡོན་དང༌། མཁས་བཙུན་ ཁྱད་འཕགས་སློབ་
དཔོན་ཇོ་སྲས་རྣམས། ཆོས་སྐྱོང་ཞུས། །མྱུར་ཟབ་གདམས་པའི་གནད་ཞུས་བླ་མ་བརྒྱད། །ཁྱད་འཕགས་ཆོས་
བདག་གུ་རུ་རྡོ་འབེར་གྱི་ཐུགས་ཀྱིས་བཟུང་ནས། གུ་རུ་གཙུག་གི་རྒྱན་གཅིག་པོ། །དབང་རྫོགས་རྫོགས་པ་ཆེན་པོ་སྙིང་
ཏིག་ཡོངས་སུ། མན་ངག་དཔེ་རྒྱུད་ རྗེས་གནང་བཅས། པ་མ་ལུས་པ་དང་། །གསང་དེ་ལྟར་གསང་བ། བ་སྙིང་ཏིག་
རྒྱལ་བའི་དགོངས་པ་སྟེ། །ཡིད་སྤྱོད་ཚུལ་ཇི་ལྟར་གསུངས་ན། ཚིག་ལ་མ་བརྟེན་མངོན་སུམ་དུ། །མཐའ་བྲལ་
ནམ་མཁའི་མཐོང་ནས་འོད་ཟེར་འཕྲོ། །ཞི་ཁྲོ་རང་གསལ་བསྟན་པའི་དྲིན་ཅན་ལགས། མི་འདིའི་། ལར་ནི་
ཆེ་ དག་སྤངས་ཏེ་ དམན་ ས་རྒྱུན་དུ་བཟུང་། མཆོག་གི །སྒྲུབ་པ་མྱུར་དུས་རྒྱུན་དུ་བླངས་རི་ཁྲོད་དབེན་ཞང་གི་
བཞུགས་གནས་ཁྲོ་བོ་མ་དང་། ས་བརྟེན། །ཆེ་འབྲེལ་ཚེ་འདི་ལ་སངས་རྒྱ་ཆུང་འབྲེལ་སྙིང་པོའི་ཐབས་རྡུགས་ཀྱང་སྤྲུལ་
སྐུའི་ཞིང་། དོན་དང་སྤྱད། ཞེ་འདོད་མེད་པའི་གནད། །འགྱོད་པ་མེད་དོ་རྗེས་བུ་སློབ་རྣམས་འཇུག་གོ་བ་ལོངས།
དུས་ངན་སེམས་ཅན་ལ། །སྐྱོ་ཤས་ཚེ་འདི་པ་རྣམས་ཡི་མུག་ལམ་ཁྱེར་ཞིང་ཁམས་བལྟ། །འདི་སྣང་བ་མི་བསྟུན་ཐིག་ལེ།
ལ་ གོམས་པ་སུ་ བྱེད་ང་དང་གཅིག །སངས་རྒྱས་དུས་གསུམ་གྱི། ཡོན་ཏན་ཐམས་ཅད་ཀྱང་། རྫོགས་ཏེ་ཨ་སྐུ་
གདུང་འབར་བ་ནས་གསུངས་པ་བཞིན་ཆོས་ཟད་ཀ་དག་ཏུ། ཏིའི་ངང་། ། ཨ་ཡེ་ཇི་བཞིན་པ། ཀྱེ་མ་འཁྲུལ་ཞིག་དྲིན་ཅན་
སངས་རྒྱས་དབོན་པོ་ཀྱེ། །དྲེད་པོ་གནོད་པའི་གདུང་ཤུགས་དུས་རྒྱུན་དུ། འོ་དོད་འབོད། བརྒྱུད་པའི། །བླ་མའི་
བླ་མ་དྲིན་ཅན་འཁྲུལ་ཞིག་རིན་པོ་ཆེ། །མི་ལུས་སྙིང་པོའི་དོན་ཅན་གོང་མ་ལ་ལྟོས་ནས་དོང་དུ་ལྷུང་། །འབྲལ་བླ་
མ་དང་མེད་ཐུགས་རྗེའི་ཐག་པ་དུས་རྒྱུན་དུ་ཐོངས། །ཐེག་ཆེན་ཞིང་ སྔགས་གསར་རྙིང་གཉིས། ལ་ཉམས་ལེན་
ཐན་པ་བྱུང་། །མོས་བླ་མ་རྣམས་ལ། གུས་བྱས་སོ་བྱིན་རླབས་ཆུ་རྒྱུན་ཕོབས། །སྙིང་ལེ་ལོ་ཅན་མེད་པོ་ཡིས་
ཉམས་ལེན་ ཕྱི་ཟླ་བ་ཕྱི་མ་དང་སང་ཕོད་དུ། བཤོལ་བྱས། །ཉམས་མཆོག་ཐུན་མོང་། རྟོགས་གློ་བུར་རྐྱེན་ཅི་ལ་ཡང་
བརྟེན་ནས་གཏད་མེད་དུ། སྟོན་ཅིག་རྩ་བ་བླ་མ་ཡི་དམ་མཁའ་འགྲོ་གསུམ། །འཁྲུལ་ཞིག་སེང་གེ་རྒྱབ་པའི་རྣམ་ཐར་
རྫོགས་སོ། །དགེའོ།། །།
༄༅། །གྲུབ་ཐོབ་མེ་ལོང་རྡོ་རྗེའི་རྣམ་ཐར་བཞུགས། ༈ ཨོ་ ཨཱཧཱུྃ། སངས་རྒྱས་ཐམས་ཅད་ཀྱི་སྐུ་གསུང་ཐུགས་ཀྱི་སྙིང་
པོ༑ ལུང་བྱང་ལས། སྣ་ནམ་རྡོ་རྗེ་བདུད་འཇོམས་ཁྱོད། །ད་དུང་སྐྱེ་བ་འགའ་ཞིག་བརྒྱུད། །འགྲོ་དོན་མི་བྱེད་
513

བི་མ་སྙིང་ཐིག་
སྦས་ཚུལ་བྱེད། །ལན་གཅིག་སྐྱེ་བ་ལྔ་བརྒྱའི་དུས། །ཆོས་ཉིད་མངོན་དུ་གྱུར་པ་ཡིས། །ཀློང་རྡོལ་མི་ཡི་སེང་
གེ་ནི། །མེ་ལོང་མིང་དུ་བཏགས་པ་འབྱུང་། །དེ་རྗེས་ཨོ་རྒྱན་ཡུལ་དུ་མཆི། །འདི་ཐོས་སེམས་ཅན་སྨིན་གྲོལ་
འགྱུར། །ཞེས་ཨོ་རྒྱན་གྱི་ལུང་བྱང་ཆེན་མོ་ནས་གསུངས་སོ། །ཨོཾ་ཨཱ༔ཧཱུྃ་ཧཱུྃ༔ སངས་རྒྱས་ཐམས་ཅད་ཀྱི་སྐུ་གསུང་
ཐུགས་ཀྱི་ཕྲིན་ལས། ཨོཾ་མ་ཎི་པདྨེ་ཧུ་ཧི༔ ཡི་དམ་གྱི་སྙིང་པོ། དུས་གསུམ་འདས་མ་འོངས་ད་ལྟ། བདེ་གཤེགས་ཆོས་ཀྱི་
དབྱིངས་མཆོག་ཀུན་གྱི་གི་ནོར་བུ་དགོས་འདོད་ཐམས་ཅད་འབྱུང་བས། བླ་མ་རྗེ། །འགྲོ་ཐུགས་རྗེས། དྲུག་སེམས་ཅན་
སྐྱབས་གནས་དྲི་མེད་ཉི་ཟླ་ལྟ་བུའི་སྐུ། །དུག་ལྔའི་ནད་ནད་ཀུན། སེལ་བྱེད་སྨན་གདམས་ངག་མཆོག་བདུད་ཟབ་
མོ་རྩི་མོས་གུས་ཅན་ལ། སྟེར་མཛད་པའི། །དྲིན་འཁོར་བ་ནས་བཏོན་པས། ཅན་བླ་མ་རྣམས་མ་ལུས་པ། ལ་གུས་ཡིད།
པས་སྐུ་གསུང་ཐུགས་ལ། ཕྱག་འཚལ་བསྟོད། །གསལ་སྐུ་སྟོང་ངོ་བོ། ཟུང་གཉིས་མེད། འཇུག་ངང་ནས་དགོས་
འདོད་ཅི་བསམ་པ། ཕུན་ སུམ་ ཚོགས། །ཞི་རྒྱས་དབང་དྲག་བཞི་ ཡིས་ འཕྲིན་ལས། འགྲོ་ བ་ གདུལ་དཀའ་བ།
འདུལ་བའི་སྐུ། །སྨིན་དབང་གྲོལ་བསྐྱེད་རྫོགས་བྱིན་རླབས་ཆེན་པོས་གཞན་སྣང་ཆོས་ལ་བསྒྱུར་མཛད་པའི། །
ཡི་དམ་མཁའ་འགྲོའི་གསང་སྔགས་ཀྱི་ལྷ། ཚོགས་མ་ལུས་ལ་གུས་ཡིད་པས་སྐུ་གསུང་ཐུགས་ལ་ཕྱག་འཚལ་བསྟོད། །
གཏིང་ཟབ་པ་གསལ་ཡེ་ཤེས་ཆེན་པོའི་རིག་པ་པ་འོད་པོ་ཆེ། །རང་གཞན་ན་མེད། ཤར་དྲི་མེད་དག་གི་མདངས་
ལྡན་ སྣ་ལྔ་རིགས་ལྔ་ཡབ་ཡུམ་སྐུ། ལོངས། བྱར་མེད་ལྷུན་གྱིས་གྲུབ་པ། སྟོང་དངོས་པོ་མེད། ཉིད་ངང་དུ་འཁོར་
འདས་ཀ་དག་པའི། །སེམས་རང་སེམས་ཉིད་ཀུན་ཏུ་བཟང་ལ་གུས་པས་ཕྱག་འཚལ་བསྟོད། །ཀྱེ་བདག་གུས་
དད་མེ་ལོང་ལ། ལྡན་སྐྱོ་ངལ་མེད་པ། སྙིང་གི་བུ་རྣམས་སྤྲོ་ཕྱིར་དུ། །རྣམ་ཐར་གསལ་བྱེད་རྫུན་བདེན་པོ་བཤད་
ཀྱང༌། གྱི་མེ་ལོང་ བྲི་ ཆོས་པའི་དོན་དུ། བར་བྱ། །མཉམ་ སྤྲང་སྨྱོན་ཟླ་བ་མུན་སེལ། མེད་སྦས་པའི་རྣལ་འབྱོར་
ཐུགས་ཀྱི་སྤྲུལ་པ་ནི། །ས་གཙང་རི་མཐོ་སྒྲགས་ནང་འགྲོ་མགོན་གདན་ས་རུ། །ཞང་རིན་པོ་ཆེའི་དར་ཕུབ། མ་
འབར་ འཁྲུལ་ཡུམ་གྱི་ལྷོ་ན་ཡོད་ཙམ་ན། རྨི་ལྟས་བཟང་པོ་དཔག་ཏུ་མེད་གསུངས། ཞིག་ ཡབ། བསམ་ ཡས་ སྲས་ སུ་
འཁྲུངས། དར་ཕུག་ཏུ། །ཆུང་ངུའི་དུས་ན་ལོ་གཉིས་ནས་གཏོར་མ་གཏོང་། དགེ་རྟགས་དཀར་ གསོལ་འདེབས་ཕྱག་
དང་ཆོས་སྤྱོད། པོའི་ཆོས་སྤྱོད་གཙོ། བཤད་པ། སྔོན་ཆོས་ལ། སྦྱངས་སྒྲིབ་གཡོགས་ཆུང་བས་མངོན་ཤེས་ཕྲ་འདི་
འོང་བྱ་བ་དང་མོ་དང་། །ཆུ་ཤུལ་ཟླ་བ་མུན་སེལ། སྤྲང་པོའི་རྒྱུ་མཚན་དུས་དེ་ཉིད་ནས་གསལ། །སྔོན་ རྒྱ་གར་
དུ༑ དུ་བསོད་ནམས་བསོག་པའི་འཇུར་གེགས་ཁ་ནས་ཕྲིས། བྱས་པའི་བླ་གཅིག་ཕྱིར་བསྲིངས་པའི་རྣམ་སྨིན་གྱིས། །
སྐྱེ་དམན་མ་ཡི་བཏུབ་ཚད་འཁོས་ཆུང་བས། བྱམས་པར་བྱས་ལགས་ཀྱང་། ། མི་སྒོ་འགྲིམས་པས་རྒྱ་གར་ཤིག་
514

བླ་མ་རྒྱལ་བ་ཞང་ཆེན་པོའི་རྣམ་ཐར་སོགས་ཀྱི་སྐོར།
གི་སེར་བ་བབས། སྡུག་པོ་རང་བྱས། །དྭ་ཕྲུག་བཤེས་མེད་པར་ཉུང་མ་དང་ཐལ་བ་ཀུར་བས་རྩ་གཉིད་ལོག་དུ་སོང་བ་དང་།
ཐན་ཆེན་ཆོས་པས་མ་མྱོང་དགུ་གཅིག་མྱོང་། དཀོར་ཆོས་མེད་པར་ནས་བྲེ་གསུམ་ཀྱིས་ཟླ་བ་གཅིག་ཐུབ་པ་བྱས། །དེ་
དུས་འཆི་བ་དྲན་ནས་གསོལ་བ་མང་པོ་བཏབ་ཏེ་ཁ་ལ། ཉིན་མཚན་མེད་པར་དུས། །གྲུབ་ཐོབ་མཆེད་གཉིས།ཟ་
ལུང་དྲིན་ཅན་གཅིག་ཡིན་ཞི་བྱེད་ལམ་གསུམ་ཕག་མོ་ར་ལུགས་ཨིནྡྲ་བྷུ་ཏིའི་ཐབས་ལམ་དམ་པ་འཕྱུར་ཆུང་གི་གསང་སྒྲུབ་ཕག་
ནག་བཀའ་མ་ཞུས། པ་དང་མཁན་ཆེན་སེ་ལུང་པས། ལོ་དགུའི་ངོ་བཅུ། དུས་སུ་བཙུན་ཞང་པོ་སྒོམ་ཆེན་པ་གཅིག་
གིས་ཁྲིད་ནས ཆུང་བྱས་ཏེ་འདུལ་ཁྲིམས་ ལོ་བཅུ་བདུན་ཚུན་ཆད། བསྲུངས། །དེ་དུས་དབྱར་དགུན་ལྔ་ཙམ། བྲངས་
མཚོར་སྒོམ་ལོ་བྱས་པའི་ཚེ། །འདྲེ་རྟོག་ཆོ་འཕྲུལ་ཆེན་བན་དྷེ་གཅིག་གིས་དངོས་སུ་ཆིར་ཆིར་མནན། པོ་བྱུང་བའི་
ལོ་རྒྱུས་དང༌། ། ཕྱི་ནང་ནམ་མཁའ།སྟོང་སེམས་པར་རྟོགས་པས་ལུས་པོ་འདི་མེད་ན་གཅིག་ཏུ་འདུག་པ་སྙམ་ནས། ཤི་
ན་དགའ་སྙམ་བྱུང་། །དབྱངས་ཉམས་བླངས་མཆེད་གྲོགས་ཀུན་གྱིས་ཁ་དུས་ལ་མ་བབས་ཟེར། དགག་ཏིང་སྔར་
སྟོང་ཉིད་འཛིན་འགྲིབས། །བཅོ་ལྔ་ལོན་པའི་དུས་སུ་སེང་གེ་རྒྱབ་གྲུབ་ཐོབ་ཟྭ་ལུང་པའི་ཞལ་ནས་ཁྱོད་རང་གི་བླ་མ་
བན་རྒན་ཡིན་པས་བགྲེས་ཡོད་པར་འདུག་སོང་གསུང་། ཏུ་ཕྱིན། །བརྩེ་བས་ཐུགས་ཀྱིས་བཟུང་ནས་གཙུག་གི་རྒྱུན་
འབྲལ་མེད་གཅིག་མཛད། །ཟླ་བཞི་གཟིམ་ཁང་བླ་ཡེར་འབྲལ་མེད་བརྟེན་ནས་ཟླ་དྲུག་ལོན་ཚེ་ཟླ་བ་གཉིས་སྙུན།
ལུག་ཟླའི་ཚེས་བཅུ་བཞི་ལ། གཤེགས། །དྲན་མཆོག་དྲིན་ཆེན་པོས། མོས་གུས་རྨི་ལམ་དུ་ཆོས་མང་པོ་གསུངས་བསླབ་བྱ་
མང་པོ་མཛད་ཨོ་རྒྱན་ན་ཡོད་གསུང་། ཐོབ་པས་རྟེན་རྣམས་ལག་ཏུ་བྱོན། །བཅུ་དྲུག་ལོན་ཚེ་ཞོགས་རྒན་མོ་ཐུགས་རྗེ་
ཟེར་བ་གཅིག་གིས་བྱས་པས་གཉིས་ཀ་འཚེངས། སྟེང་ བརྒྱ་ ཚར་གླེགས་ལམ། བྱས་ ལགས་ པས། །བཀའ་ ཡི་ དོན་
མཐའ་བྲལ་སྟོང་པ། རིག་རང་སེམས་ནམ་མཁའ་ལྟ་བུར་རྟོགས། །དྲན་སྣང་ཡིད་ལ་དྲན་པ་ལ་ལྷག་མ་བཞག་པར།
དབྱངས་སུ་བླངས་ཤིང་སྨྱོན་པའི་སྤྱོད་པ་བྱས། །སྟག་སྒོ་མཁར་ཆུ་རི་བྲག་གཉེན་ཁྲོད་དབེན་ས་བརྟེན། །ཆུ་
འཐུང་རྡེའུ་འབྲུ་ཆེན་བདུད་རྩིའི་བཅུད་ལེན་ལོ་མང་པོ་བྱས། །ནས་བྲེ་གང་གིས་གཡུ་ཐག་དང་དུང་ལུང་དུ། ཟླ་
གཅིག་ཉི་ཤུ་ཐུབ་པར་བྱས། ལོ་ཉི་ཤུ་རྩ་ལྔ་ཕན་ཆད་ལ། །ཁྱི་ལྤགས་གདན་རེ་རས་རྐྱང་རེ་ལ་བརྟེན་པ་དང༌། །
དཀའ་ ང་མ་ཤིའི་བར་དུ་ནས་ཁལ་གཉིས་ལས་མང་པ་ཚག་མི་བྱེད་པ་དང་མཚམས་དང་ཐེམ་སྤངས་དང་འདག་ཆར་དང་སྨྲ་
བཅད་བྱས་ནས་སྒྲུབ་པ་ལ་འབུངས་པ་ཡིན། སྤྱད་སྡུག་སྲན་བསྐྱེད་ནས་ཆོས་ཀྱི་ཕྱོགས་སུ་འབུངས། །བཅོ་བརྒྱད་
ལོན་ཚེ་འགྲན་མེད་སངས་རྒྱས་དབོན་རྒྱལ་མཚན།པོ་ཡིས། །རྫོགས་ཆེན་སྙིང་ཐིག་ངོ་སྤྲད་ཆོས་ཉིད་མངོན་
སུམ་བསྟན། སེང་གེ་རྒྱབ་ཏུ། །ཡིན་ལོ་ཡིད་དཔྱོད་ལ། ཙམ་ལ་མ་བརྟེན་སྐུ་གསུམ་རྗེན་པར་མཐོང་། རྡོ་རྗེ་སེམས་
515

བི་མ་སྙིང་ཐིག
དཔའ་དངོས་སུ་མཐོང་། །མཐོང་ལོ་ཙམ་དུ་གོ་བར་མ་ཤོར། མ་གྱུར་སྣང་སྲིད་དབྱངས་རྣམ་པར་དག་པའོ། །གཞལ་ཡས་
ཁང་། །དེ་འཛིན་ཞེན་པ་མེད། སྟོང་པར་རྟོགས་པས་འཁོར་འདས་བརྗོད་ཚིག་གི་གཞི་ བྲལ། །རྫོགས་ཆེན་
བརྒྱུད་པ་རྣམས་དང་རྨི་ལམ་ནང་དུ་མཇལ། །གདུང་ཤུགས་དགའ་བའི་སེམས་ཀྱིས་བརྒྱུད་པའི་གསོལ་
འདེབས་བྱས། །རྩ་གསུམ་ལོན་ཚེ་གུང་ཐང་དར་ཆུང་དར་ཕུག་ཏུ། མཉམ་མེད་སངས་རྒྱས་རས་པ་ལ། །རྡོ་རྗེ་
ཕག་མོ་ལ་སོགས་གཏེར་ཆོས་མ་ལུས་པ། ལུང་མང་པོ་ཞུས། །འཁྲུལ་གཅོད་བཀའ་རྒྱ་མ་དང་གདམས་ངག་
དཔག་མེད་ཞུས །དགོས་འདོད་ཆོས་ཀྱི་གཏེར་རྙེད་འཕོངས་པའི་དབུལ་བ་བསལ། གཞན་ལ་ཚོལ་མ་དགོས། །
དབྱར་དགུན་གསུམ་ཙམ་བརྟེན་ནས་བླ་མ་དགུང་ལ་གཤེགས། སྦྲུལ་ལོའི་ཚེས་བཅུ་ལ། འབྲལ་མེད་སྙིང་རྨི་ལམ་
དུ་མཇལ་ནས་ཆོས་མང་པོ་གསུངས་ཕག་མོ་ཀླུ་འདུལ་གྱི་ལུང་གནང་། ཕྱིས་ཀྱང་མཇལ་བ་ཡིན་གསུངས། ལ་བཅངས་པས་
བྱིན་རླབས་རྒྱུན་ཆད་མེད། །རྩ་བཞི་ལོན་ཚེ་ཡེ་ཤེས་ཕག་མོ་ཉིད་དང་མཇལ། །ཀ་བ་ཅན་དུ་སྦྱིན་སྲེག་བྱས་པས་
བྲག་ཕུག་འོད་ཀྱིས་བཀང་རྡོ་ལ་རྗེས་བྱུང༌། ཟོག་པོའི་རྫུན་རྐྱལ་ རྫུན་ཡིན་ཟེར་ཏེ་རྫུན་ལ་ཟད་པ་མེད་དེ་བསྡུས་ལ་ཐོང་རྗེས་
བཀྲ་རི་མོ་ཆེ་མཐོང་ཆུང་མཐོང་། རྡོལ་བ་ཀུན་གྱི་ཐུགས་ལ་གསལ། །འོན་ཀྱང་བསྟན་གཙོ་སྒྲོལ་མ་ཐུགས་དད་ན་
སྤྲོ་ཕྱིར་ཀ་བ་ཅན་དུ་འཁོར་བ་དོང་སྤྲུགས། ཕྱག་སྟོང་སྤྱན་སྟོང་། ཀ་བ་ཅན་དུ་ཀུན་བཟང་ཡབ་ཡུམ་དང་། ཨོ་རྒྱན་དམ་པ་དབུ་རྗེ་བ།
ཇོ་མོ། ཞང་རིན་པོ་ཆེ། སེང་གེ་རྒྱབ་པ། སངས་རྒྱས་རས་པ། ཟ་ལུང་བ། ཞིག་པོ་ཤེས་རབ། རྒོད་ཚང་པ། རི་བོ་སྒང་བ། ཕ་རྒན་
བསམ་ཡེ། ཞིག་མོ་རང་གྲོལ་རྣམས་མཐོང་། རྗེ་ཆེན་པོ་དང༌། །ལྷན་སྐྱེས་རྟ་མགྲིན་མཁའ་འགྲོ་བླ་མ་བཅུ་གསུམ་
རྣམས། །གསལ་དག་འཇའ་འོད་དཀྱིལ་ན་དངོས་སུ་བཞུགས་པ་མཐོང་། །མོས་གུས་གདུང་བའི་ཡིད་ཀྱིས་
གསོལ་བ་བཏབ་པའི་ཚེ། ཨེ་མ་ནམ་མཁའ་ནས་གསུངས། བློ་བྲལ་སེམས་ཀྱི་གནས་ལུགས་བརྗོད་གཞི་བྲལ། །
ལྟ་སྒོམ་སྤྱོད་འབྲས་མེད་པར་སེམས་ཐག་ཆོད། །སྐལ་ལྡན་སྙིང་པོ་རྟོགས་པས་རྒྱལ་པའི་སྲས། །ཚུལ་ཆོས་
འཛིན་པ་ཐོངས་ཤིགུ་རྣལ་འབྱོར་པ། །ཞེས་གསུངས་མི་སྣང་ནམ་མཁའི་དབྱིངས་སུ་ཡལ་ནས་ཐལ། ། བླ་
སབམའི་བཞུགས་གནས་སེངྒེ་རྒྱབ།
 ། དུང་ལུང་ཉིད་དུ་བསྡད་པའི་ཚེ། །ཡིད་འོད་བུ་མོ་གཞོན་པའི་གསུང་དབྱངས་
སྙན་པོ་ཡིས། །གཟུགས་མེད་ ཨཱཧཱུྃ་ སྒྲ་ཡིས་བར་སྣང་ཁམས་རྣམས་གང༌། ནམ་ཕྱེད་ཡོལ་ཙམ་ན། ཡང་དུས་
ཚེས་ཆོས་རྫོང་དུ། བཅུ་གཅིག་གི་ཐོ་རངས་སྒྲ་གཅིག་གྲགས། །གཉིད་སད་མཁའ་ལ་བལྟས་ཚེ་མཁའ་འགྲོ་སྡེ་
བཞི་ཡིས། །མགྲིན་གཅིག་བསྡེབས་ཏེ་སྙན་གསུང་དབྱངས་འདི་ལྟར་ཐོས། ། ཨེ་མ་བློ་བདེའི་མལ་དུ་ཆོས་
ཉིད་རྫོགས་ཆེན་སྙིང་ཏིག་དོན་བལྟས་པས། །སྐྱེ་རྒྱུན་མངལ་སྒོ་མི་འགྲིམ། འདིས་ཆོད་ནམ་མཁའི་རྣལ་འབྱོར་པ། །
516

བླ་མ་རྒྱལ་བ་ཞང་ཆེན་པོའི་རྣམ་ཐར་སོགས་ཀྱི་སྐོར།
བསྒྲུབ་ མཁའ་འགྲོའི་ རིམ་ སྲོག་འཕྲོག་ སྙིང་ པོ་འབྲུ་ལྔའི། རྒྱུན་བཟླས་ པས། །འབྲལ་ཞལ་བཞེས། མེད་སྟོང་
གྲོགས་བྱ་ཡིས་སྙིང་གི་བུ། །ཞེས་གསུངས་ཏིང་གི་སྒྲ་འུར་འུར།ལྟར་ལུང་ཐག་ཆོད། བསྟན་དངོས་སུ་ཐོབ། །
ཡང་ ཉིན་ཕྱེད་ཡོལ་ཙམ་ན་གཉིད་དུ་སོང་བའི་རྨི་ལམ་དུ་མཐོང་བས་ལུས་སྲིད་ལ་གཉིད་སད་ཙ་ན་ནམ་མཁའ་ལ། ཅིག་ཀ་
བ་ཅན་དུ་ཚེས་གྲངས་བཅུ་གཉིས་ལ། །ཕག་མོ་ཞལ་དངོས་སུ་མཐོང་། དམར་མོ་དང་། གྲུབ་ཐོབ་ཟ་ལུང་པ། །
གཉིས་མེད་ནམ་མཁའི་དཀྱིལ་དུ་འོད་དུ་འབར་བ་མཐོང་། ། ཞེན་མེད་མཆོག་གི་དངོས་གྲུབ་སྤྲང་པོ་ཉིད་
ཀྱིས་ཐོབ། ། བླ་མའི་ སངས་རྒྱས་རས་པ། གཤེགས་ཤུལ་དར་ཆུང་ཉིད་དུ་བསྡད་པའི་ཚེ། །རྨི་ལམ་ ཚེས་བཅུ་
གསུམ་གྱི་ནུབ་མོ། ཕག་མོ་འཁོར་བཅས་སྙིང་པོ་འབྲུ་ལྔ། སྒྲོག་ཅིང་བྱོན། །དེ་དུས་ས་གཡོས་གཉིད་སད་དམར་པོ་
ཕུབ་ཙམ་པའི་དཀྱིལ་དུ་འོད་ཁྲུ་གང་བ་གཅིག་བྱུང་། འོད་ ཀྱི་ཕག་མོ་མཐོང་། །རྒྱལ་བའི་ཡི་ལས། སྲོས་པོ་འཇའ་རང་
གི་བུ་ཆུང་སྐྱེས་པའི་དུས། །ཚོན་རིང་བསྲེལ་སྒྲ་རུ་བཅས། །གནས་ སྤྲང་པོ་ མཆོག་དཔལ་གྱི་སྐྱབས་གནས་
རྫོང་དུ་བསྡད་པའི་ཚེ། །བླ་མ་རྣམ་ བླ་མ་སྐུ་གཤེགས་ཟ་ལུང་པ། སངས་རྒྱས་རས། སངས་རྒྱས་དབོན་པོ། བླ་མ་གུ་རུ་པ།
ལྔ་འཁའ་འགྲོ་རྡོ་རྗེ་སེམས་དཔའ་ཡིས། ཚེས་བཅོ་ལྔའི་ནུབ་མོ་མཁའ་འགྲོ་སྡེ་ལྔ་རྡོ་རྗེ་སེམས་དཔའ། །རྨི་ལམ་ཁྱད་
འཕགས། རྫོགས་ཆེན་དཀྱིལ་འཁོར་ཞལ་ཕྱེ་བུམ་དབང་གསང་དབང་ཤེས་རབ་ཡེ་ཤེས་དབང་ཚིག་དབང་རིན་པོ་ཆེ་བཞི་
པའི་དབང་ངོ་། བཞི་རྫོགས་དབང་། །བརྡ་དོན་ཟབ་མོས་ངོ་སྤྲད་རིགས་ལྔ་ཡབ་ཡུམ་མཐོང་། །བར་ཆད་རྐྱེན་
རྣམས་མང་ཀྱང་རྟགས་པ་སྡོད་དུ་མ་བྱུང་ཀྱང་བར་ཆད་མང་བས་རིག་པ་ཟུར་ཏེ་ཐོན་རྗེས་ཕུར་པ་ཆུ་བྲག་མེ་ལ་བརྟུལ་ཞུགས་
སོ༑ ༑ ལ་བསམ་མི་ཁྱབ། ། ཨེ་མ་སྔགས་གསར་རྙིང་། གདམས་པའི་གནད་ཡོད་རྗེས་འཇུག་དད་ཡོད་རྣམས། ཡ་
མཚན་སྐྱེ། །རྩ་དྲུག་ལོན་ཚེ་ ཤཱནྟི་པའི་དབང་བཞི་རྫོགས་པ། རི་ཁྲོད་འཁྲུལ་མཆུ་སྣོམ་མ་བུ་ཚོགས་དྲུག་ལ་སོགས་པ།
ཞིག་དར་མ་ལ། །གསང་སྔགས་ཐབས་ལམ་གནད་ཞུས་ཅི་བྱས་ཆོས་སུ་བཏང་། །ཚེ་འདིར་མི་ཁ་ཟ་སྐུར་བ།
ཡང་ རང་ཉིད་དོན་དང་ལྡན། །སྤྲུལ་སྐུ་རྒྱ་མཚོའི་མཚན་ཅན་ཆོས་ཀྱི་འབྲེལ་བའི་བླ་མ། གྲུབ་ཐོབ་གཞོན་ནུ་
འབུམ། །ཐེག་ཆེན་སྙིང་པོའི་དོན་གསུང་དུག་རྣམས་ཟས་སུ་གྱུར། །ལྷ་འགྲོ་བའི་མགོན་པོ། རི་དབང་ཕྱུག་ཕག་
ཆོས་རྗེ་འབྲུག་པའི་གདམས་ངག་སྣ་རྡོ་རྗེ་གདན་པ་དང༌། །མཁས་བཙུན་གྲུབ་ཐོབ་བརྟེན་ནས་གདམས་ངག་
དཔག་མེད་ཞུས། །ལར་ན་མཚན་ཉིད་ལྡན་པའི་བླ་མ་བཅུ་གསུམ་བརྟེན། །འགྲན་ཟླ་རྩོད་པ་བྲལ་བའི་བླ་
མ་རྣམ་གསུམ་སེངྒེ་རྒྱབ་པ། སངས་རྒྱས་རས་པ། གྲུབ་ཐོབ་ཟ་ལུང་པ། ལགས། །ཁྱད་འཕགས་ རྫོགས་ཆེན་འདི་ལས་
ལྷག་པ་མེད། དྲན་མཆོག་བླ་མ་གུ་རུ་ལ། །གསང་བ་སྙིང་ཏིག་རྒྱུད་རྣམས་ཕ་པད་གཉིས་ཀྱིས་ཞུས། །ད་ལྟ་
517

བི་མ་སྙིང་ཐིག
སུམ་ཅུ་ལོན་ནས་མ་ཤིའི་བར་དུ་ཡང་། །འཇིག་རྟེན་སྒྱུ་མའི་ནོར་ལ་ཞེན་པ་སྤུ་ཙམ་མེད། །སྨྱོན་འདི་མི་བྱེད་བྱ་
བ་མེད་པ། སྤྱོད་བྱིས་པའི་རྣམ་ཐར་ངོ་ཚ་སྦྲ་ཁ་ནས་ཐོན་ཚད་དང་། གསང་བྲལ། །ལྷ་སྐུ་ཞལ་མང་པོ་མཐོང་། འབུམ་
ཕྲག་ཞལ་ཞི་ཁྲོའི་ལྷ་ཚོགས། མཐོང་དེར་འཛིན་བློ་སེམས་སྟོར། ང་རྒྱལ་མེད། ཁྲོས་མའི་སྙིང་རླུང་ཞུགས་པས་
གཞན་འུར་འགྲོགས། དབང་ཁོང་ན་ཞེ་བཅད་ཡོད་པས། གཅིག་མི་གཏོང་། །བྱིན་རླབས་ཉམས་རྨི་ལམ་ཙམ་སྒྱུ་མ་
ཙམ་བྲག་དང་ཆུ་དང་མེ་དང་མཚོན། མྱོང་འུར་ན་ཐམས་ཅད་རྫུན་པོ་ཡིན། །འདི་ཡིན་ཟླ་བ་མུན་སེལ་ནམ་འཆི་མི་རྟག
བདེན་པ་མེད་དོ་དོན་རང་ངོ་བོས་སྟོང་། སེམས་ནམ་མཁའ་ལྟ་བུ། །འབྲལ་མོས་གུས་ཅན། མེད་ བྱིན་བརླབས་
འབྱུང་གི་རྗེས་འཇུག དོན་གཉིས་བསྒྲུབ་ལ་རེམ། ། མེ་ལོང་ཟོག་མ་བྱས། བསླུས་པ་མེད་གདམས་ངག་ཟབ་ཆོས་
བཤད། དོ་བསམ་མནོ་ལེགས་པར་ཐོངས། གཏན་དུ་མི་འགྲོགས། །སྒྱུ་ལུས་མགོ་ཟེར་འདི། གཡར་པོ་ཡིན་པས་
འབྱུང་བ་བཞི་ལ་གཏོད། །ལས་སུ་དམིགས་མེད། ཆོས་རང་བྱས་པས་དཔའ་བོ་མཁའ་འགྲོས་བསུ། ། བླ་མ་
རང་རིག་སེམས་སུ་བྱོན་པས་དབྱིངས་གཉིས་གཅིག་ཡིན་ཆུ་ལ་ཆུ་ཐིམ། སུ་དབྱེར་མི་ཕྱེད། །འཇའ་དང་འོད་དཀར་
སེར་སྣ་ལྔ། དང་སྒྲ་དང་རྟགས་རྣམས་སྐུ་གདུང་འབར་བ་ལས་བཤད་པ་བཞིན། མ་ལུས་པ། །མཐོང་མིག་གིས་ཐོས་རྣ་
བས། དྲན་ཡིད་ཀྱིས་པར་གྱུར་པའི་ཡོན་ཆོས་འདི་བདེན་པའི། ཏན་བློར་མི་ཤོངས། སེམས་ཅན་ལས་ངན་པར། འོན་
ཀྱང་བྱིན་རླབས་ཀྱིས། མ་ལུས་ཀུན་བཟང་ཀློང་དུ་ཉེ་བར་འགྱུར། །འདི་བྲིས་དགེ་བས་འགྲོ་དྲུག་མ་ལུས་པ། །
རྣམ་དག་ཡེ་ཤེས་ཀློང་དུ་སྒྱུ་ལུས་དག་གྱུར་ནས། །གཉིས་མེད་ཆོས་མི་རྟོག་པའི་ཏིང་ངེ་འཛིན་སྐྱེས་ཏེ་བདེ་བ་ཆེན་པོ་
ལ་འཁོད་དོ། ཀྱི་དབྱིངས་སུ་མྱ་ངན་འདའ་གྱུར་ཅིག །མེ་ལོང་རྡོ་རྗེའི་རྣམ་ཐར་གསལ་བྱེད་རྫུན་གྱི་མེ་ལོང་
ཞེས་བྱ་བ། དད་གུས་ཅན་གྱི་དཔོན་ཀུན་གྱིས་ཡང་ཡང་བསྐུལ་ནས། བྱ་ལོ་ཟླ་བ་དང་པོའི་ཚེས་བཅོ་ལྔ་ལ་
ཚར་བར་བྲིས་པ་ལགས་སོ། །ཨོཾ་མ་ཎི་པདྨེ་ཧཱུྃ་ཧཱུྃ༔ ཨོཾ་ཨཱཧཱུྃ་ཧཱུྃ༔ འབར་ཁའི་མི་ཁ་བསྡུས་ཀྱང་ཨེ་མ་གཡས་
རེ་ཆུང་། ཧེ་ཧེ་ཧེ། །བླ་མ་དམ་པ་དེས་འདས་རྗེས་གསུང་པ། །ང་འགྲོ་སྐྱེ་མེད་ཆོས་ཀྱི་དབྱིངས་སུ་འགྲོ། །
རྫོགས་ཆེན་རྣལ་འབྱོར་དུད་ཡལ་ནམ་མཁའ་འདྲ། །སྟོང་ཉིད་སད་ཆེན་འཁྲུལ་རྟོག་སྤྲིན་ཚོགས་གཏོར། །
ཆོས་སྐུའི་སྣང་བ་ཡིན་ནོ་ཨེ་མ་ཧོ། །སྙིང་ཏིག་རྣལ་འབྱོར་བར་སྣང་འཇའ་ཚོན་འདྲ། །རང་རིག་ཤེལ་སྒོང་ཁྲི་
གདུགས་འོད་དང་མཇལ། ། ལོངས་སྐུའི་སྣང་བ་ཡིན་ནོ་ཨེ་མ་ཧོ། །རྒྱ་གྲོལ་རྣལ་འབྱོར་ནམ་ལངས་ཉི་ཤར་
འདྲ། །འཁོར་འདས་ཀུན་ཁྱབ་གང་མོས་དེར་སྣང་སྟོན། །སྤྲུལ་སྐུའི་སྣང་བ་ཡིན་ནོ་ཨེ་མ་ཧོ། །ངོ་བོ་སྟོང་
པའི་དབྱིངས་ནི་བསམ་བརྗོད་བྲལ། །དེ་ལ་ང་ ཐིམ་དགེ་བས་ ཕན་མ་བཏགས། །རང་བཞིན་འོད་ལྔའི་
518

བླ་མ་རྒྱལ་བ་ཞང་ཆེན་པོའི་རྣམ་ཐར་སོགས་ཀྱི་སྐོར།
དབྱིངས་ནི་ཞི་ཁྲོར་གསལ། །དེ་ཉིད་ང་ཡིན་སྡིག་པས་གནོད་མ་བསྐྱལ། །ཐུགས་རྗེ་འགག་མེད་དབྱིངས་ནི་
སྣ་ཚོགས་ལྡན། །དེ་ལ་ངས་ཁྱབ་འབྲལ་མེད་སྐུ་གསུམ་དང་། །སྤྲང་པོ་ཡེ་ཤེས་ལུས་སུ་གྱུར་པ་ལ། །མེད་
སྙམ་མ་སེམས་འབྲལ་མེད་ཉག་གཅིག་ལྟོས། །དོན་མེད་རགས་སྐུ་མ་བྱེད་སྒྲུབ་ལ་འབུངས། །གང་འབྱོར་བླ་
མའི་ གསུང་ ཡིན་ ཕྱོགས་མེད་མཆོད། །སྐྱོན་རྟོགས་འཐབ་རྩོད་མ་བྱེད་ཁྱི་ ཕྱུགས་ སྤོངས། །ངས་བཤད་
གདམས་པ་ཉམས་ལོངས་གསོལ་བ་ཐོབ། །ཆགས་ལྡང་རྗེས་ཆོད་ཐིག་ལེ་ཉག་གཅིག་ལྟོས། །ཞེན་མེད་རྣམ་
ཐར་ཡིན་ནོ་ལད་མོ་ཟློས། །རི་ཁྲོད་ཕ་ཡུལ་ཡིན་ནོ་བྱ་བ་ཐོང་། །དེ་ལྟར་བྱས་ན་སྐྱིད་འབྱུང་མངོན་སངས་རྒྱ། །
ཞེས་ཕྱི་རབས་ཀྱི་དོན་དུ་སྣང་བར་བྱས་སོ།། །།རྒྱ་རྒྱ།དགེའོ།། །།
༄༅། །གྲུབ་ཐོབ་མེ་ལོང་རྡོ་རྗེ་རྣམ་ཐར་དྲི་ལོག་མ་བཞུགས་སོ། ། ༄༅། །ཨོཾ་ཨཱ་ཧཱུཾ། །ཆོས་སྐུའི་བླ་མ་དམིགས་མེད་
ངང༌། །ལོངས་སྐུའི་བླ་མ་འོད་གསལ་སྐུ། །སྤྲུལ་སྐུའི་བླ་མ་ཐུགས་རྗེ་ཅན། །བླ་མ་གསུམ་ལ་གསོལ་བ་
འདེབས། །དུག་གསུམ་གྲོལ་བར་བྱིན་གྱིས་རློབས། །ཆོས་དབྱིངས་བླ་མ་མི་རྟོག་ངང༌། །མེ་ལོང་བླ་མ་
གསལ་དག་ལྟ། །མཉམ་ཉིད་བླ་མ་མཐོ་དམའ་མེད། །སོར་རྟོགས་བླ་མ་མ་འདྲེས་གསལ། །བྱ་གྲུབ་བླ་མ་
རིགས་འཁོར་བཅས། །བླ་མ་ལྔ་ལ་གསོལ་བ་འདེབས། །དུག་ལྔ་གྲོལ་བར་བྱིན་གྱིས་རློབས། ། ཨོཾ་ཨཱཧཱུཾ། །
བྱིན་རླབས་རྟོགས་པས་འཁོར་མཛད་བླ་མ་དང༌། །བསྒྲུབ་པས་དངོས་གྲུབ་འབྱུང་བ་ཡི་དམ་ལྷ། །འུར་བས་
གཞན་སྣང་ཐུལ་བ་མཁའ་འགྲོའི་ཚོགས། །བྱིན་གྱིས་རློབས་ཤིག་རྗེས་འཇུག་ཐུགས་རྗེས་ཟུངས། །མོས་
པས་ཐུགས་དགོངས་གཅིག་གྱུར་ཆོས་མཛད་དང་། །རྟོགས་པས་དགོངས་དོན་གྲོལ་བ་དམ་པའི་ཆོས། །དམ་
ཚིག་གཙང་བས་བསྒྲུབས་པའི་ཆོས་སྐྱོང་རྣམས། །བསྟན་པ་སྲུངས་ཤིག་བར་ཆད་རྐྱེན་རྣམས་སོལ། །ཨོ་
ཨཱཧཱུྃ། །ཕྱེན་སྭཱ་ཧཱ། །སྒྲགས་ནང་རྟག་པ་མེ་ལོང་ལ། །འཕྲེང་པོའི་སྟོན་པ་དབང་ཕྱུག་ཁོང་། །དྲི་ལོག་རྣམ་
ཐར་ཞུའོ་ཟེར། །ཤོག་བུར་འཆལ་གཏམ་ཁ་གཅིག་ལོངས། ། ཨོཾ་ཨཱཧཱུཾ། དེ་ལྟར་ཉོན་མོངས་ལ་དམིགས་སུ་
མེད་པ་ཆོས་སྐུ་མེ་ལོང་གི་རྣམ་ཐར། རང་རྒྱུད རྩུབ་ལ་སྟོང་པ་ཆོས་སྐུ་མེ་ལོང་གི་རྣམ་ཐར། འདུ་ཤེས འདུས་
ལ་མཐའ་དང་བྲལ་བ་ཆོས་སྐུ་མེ་ལོང་གི་རྣམ་ཐར། དེ་གསུམ་ཆོས་སྐུ་མེ་ལོང་གི་རྣམ་ཐར། ཨོ་ ཨཐཱཧཱུྃ།
མཐའ་བྲལ་གཅིག་ཏུ་བསྡུས་པ་ལོངས་སྐུ་མེ་ལོང་གི་རྣམ་ཐར། གཅིག་གི་ཡེ་ཤེས་ལྔ སྟོང་པ་མདངས་དང་ལྡན་
པ་ལོངས་སྐུ་མེ་ལོང་གི་རྣམ་ཐར། ཅང་མེད་ཞི་ཁྲོ སྐུ་རུ་གསལ་བ་ལོངས་སྐུ་མེ་ལོང་གི་རྣམ་ཐར། དེ་གསུམ་
ལོངས་སྐུ་མེ་ལོང་གི་རྣམ་ཐར། ཨོཾ་ཨཱཧཱུྃ། མ་བྱིན་པར་གཞན་གྱི་ཆུང་མ་ལ་རྐུ་བ་སྤྲུལ་སྐུ་མེ་ལོང་གི་རྣམ་ཐར།
54

བི་མ་སྙིང་ཐིག
མི་ཚངས་པ་རང་གི་བུ་མོ་ལ་སྤྱོད་པ་སྤྲུལ་སྐུ་མེ་ལོང་གི་རྣམ་ཐར། རྫུན་བླ་མ་ལ་གཏོང་བ་སྤྲུལ་སྐུ་མེ་ལོང་གི་
རྣམ་ཐར། སྲོག་གཅོད་རང་གི་བུ་ཕྲུག་གསོད་པ་སྤྲུལ་སྐུ་མེ་ལོང་གི་རྣམ་ཐར། འགྲོགས་གཞུང་ཡོན་བདག་
དང་རྩོད་པ་སྤྲུལ་སྐུ་མེ་ལོང་གི་རྣམ་ཐར། མཛེ་ཨ་མ་ལ་སྟོན་པ་སྤྲུལ་སྐུ་མེ་ལོང་གི་རྣམ་ཐར། མི་ངས་ཆུང་མ་
ལ་བྱེད་པ་སྤྲུལ་སྐུ་མེ་ལོང་གི་རྣམ་ཐར། རང་རེའི་བླ་མ་རང་རེས་ཆོག་པ་སྤྲུལ་སྐུ་མེ་ལོང་གི་རྣམ་ཐར། དེ་
རྣམས་སྤྲུལ་སྐུ་མེ་ལོང་གི་རྣམ་ཐར་བསྡུས་པའོ། །ཨོྃ་ཨཱ༔ཧཱུྃ། བླ་མ་རྣམས་དང་རྨི་ལམ་དུ་མཇལ་བ་རྫུན་རྐྱལ་
མེ་ལོང་གི་རྣམ་ཐར། བསྟན་གཙོ་དང་ཐུགས་རྗེ་ཆེན་པོ་དང་ཕག་མོ་དང་ལྷན་སྐྱེས་དང་རྟ་མགྲིན་རྣམས་ཀྱི་
ཞལ་མཐོང་བ་རྫུན་རྐྱལ་མེ་ལོང་གི་རྣམ་ཐར། རྫོགས་པ་ཆེན་པོ་སྙིང་ཏིག་ཟབ་པའི་ཡོན་ཏན་གྱིས་བདག་
དང་འབྲེལ་ཚད་དོན་དང་ལྡན་པ་རྫུན་རྐྱལ་མེ་ལོང་གི་རྣམ་ཐར། དེ་གསུམ་རྫུན་རྐྱལ་མེ་ལོང་གི་རྣམ་ཐར་རོ། །
ཨོཾ་ཨཱཧཱུཾ། །རྡོ་ལ་རྡོག་རྗེས་བདུན་བརྒྱད་བྱུང་བ་ཟོག་པོ་མེ་ལོང་གི་རྣམ་ཐར། བྲག་རྒོད་མཆེ་བ་ལ་གཡུང་
དྲུང་རིས་དང་ལག་རྗེས་རྒྱབ་པ་ཟོག་པོ་མེ་ལོང་གི་རྣམ་ཐར། རླུང་སྤུས་རྒྱལ་བསེན་ཐུབ་པ་ཟོག་པོ་མེ་ལོང་
གི་རྣམ་ཐར། དེ་གསུམ་ཟོག་པོ་མེ་ལོང་གི་རྣམ་ཐར་རོ། །ཨོཾ་ཨཱཧཱུྃ། །འཁོར་བའི་ཉེས་དམིགས་དྲན་པ་ཆོས་
པ་མེ་ལོང་གི་རྣམ་ཐར། རྟག་ཏུ་འཆི་བ་དྲན་པ་ཆོས་པ་མེ་ལོང་གི་རྣམ་ཐར། བླ་མ་མཚན་ལྡན་འཚོལ་བ་ཆོས་
པ་མེ་ལོང་གི་རྣམ་ཐར། མོས་གུས་གསོལ་བ་འདེབས་པ་ཆོས་པ་མེ་ལོང་གི་རྣམ་ཐར། རྒྱུ་འབྲས་ལ་ཐུབ་
ཚད་འཛེམ་པ་ཆོས་པ་མེ་ལོང་གི་རྣམ་ཐར། དག་སྣང་བཏུབ་ཚད་ཀྱིས་སྤྱངས་བ་ཆོས་པ་མེ་ལོང་གི་རྣམ་ཐར།
བླ་མ་ཕྱོགས་མེད་ལ་མོས་གུས་བྱེད་པ་ཆོས་པ་མེ་ལོང་གི་རྣམ་ཐར། གདམས་ངག་ཟབ་མོ་ཞུ་བ་ཆོས་པ་མེ་
ལོང་གི་རྣམ་ཐར། དེ་ཚོ་ལ་འབྲེལ་པ་དུམ་རེ་འཇོག་པ་ཆོས་པ་མེ་ལོང་གི་རྣམ་ཐར། དེ་རྣམས་ཆོས་པ་མེ་
ལོང་གི་རྣམ་ཐར་རོ། །ཨོྃ་ཨཱ༔ཧཱུྃ། །ཞེན་ལོག་དགོས་མེད་དུ་འབྱོངས་པ་རི་ཁྲོད་མེ་ལོང་གི་རྣམ་ཐར། དབེན་
གནས་བྲག་ཕུག་འཛིན་པ་རི་ཁྲོད་མེ་ལོང་གི་རྣམ་ཐར། འཕོང་ལ་ཚེར་མ་ཟུག་པ་བཞིན་བྱེད་པ་རི་ཁྲོད་མེ་
ལོང་གི་རྣམ་ཐར། དེ་གསུམ་རི་ཁྲོད་མེ་ལོང་གི་རྣམ་ཐར་རོ། ། ཨོཾ་ ཨཱཧཱུཾ། །དཀའ་ཐུབ་སྣ་ཚོགས་བྱེད་པ་
ལྟོགས་བརྐམ་མེ་ལོང་གི་རྣམ་ཐར། རས་རྐྱང་གྱོན་ཞིང་ཁྱི་ལྤགས་འདིང་བ་ལྟོགས་བརྐམ་མེ་ལོང་གི་རྣམ་
ཐར། བླ་མ་རྣམས་ལ་གདམས་ངག་ཞུ་བའི་ཕྱག་རྟེན་དང་ཚོགས་འཁོར་དུ་བ་ལ་བྱེད་པ་ལྟོགས་བརྐམ་མེ་
ལོང་གི་རྣམ་ཐར། དེ་གསུམ་ལྟོགས་བརྐམ་མེ་ལོང་གི་རྣམ་ཐར་རོ། ། ཨོཾ་ ཨཱཙཱཧཱུཾ། །རྒྱུ་ནད་དང་ཤིག་ནད་
ཞུགས་པ་དབང་ཆུང་མེ་ལོང་གི་རྣམ་ཐར། སློང་མོས་བཞད་གད་དུ་གྱུར་པ་དབང་ཆུང་མེ་ལོང་གི་རྣམ་ཐར།
520

བླ་མ་རྒྱལ་བ་ཞང་ཆེན་པོའི་རྣམ་ཐར་སོགས་ཀྱི་སྐོར།
རྔན་ཆེན་རྒྱུན་ཆད་མེད་པ་དབང་ཆུང་མེ་ལོང་གི་རྣམ་ཐར། དེ་གསུམ་དབང་ཆུང་མེ་ལོང་གི་རྣམ་ཐར་རོ། །ༀ་
ཨཱཧཱུྃ། བླ་མ་རྣམས་ཀྱི་ཐུགས་རྗེས་བཟུང་བ་གྲུབ་ཐོབ་མེ་ལོང་གི་རྣམ་ཐར། མི་འགྱུར་ཕག་མོས་བཅུག་
པ་གྲུབ་ཐོབ་མེ་ལོང་གི་རྣམ་ཐར། དུས་ངན་གྱི་སྣང་བ་བདེ་ཤོས་སུ་འདུག་པ་གྲུབ་ཐོབ་མེ་ལོང་གི་རྣམ་ཐར།
དེ་གསུམ་གྲུབ་ཐོབ་མེ་ལོང་གི་རྣམ་ཐར་རོ། ། ཨོཾ་ཨཱཧཱུྃ། ངོ་བོ་སྟོང་ཉིད་དུ་རྟོགས་པ་རྟོགས་ལྡན་མེ་ལོང་གི་
རྣམ་ཐར། རང་བཞིན་ཡེ་ཤེས་ལྔ་ལྡན་དུ་རྟོགས་པ་རྟོགས་ལྡན་མེ་ལོང་གི་རྣམ་ཐར། ཐུགས་ རྗེས་སྐུ་
གསུམ་ཀུན་ཁྱབ་ཏུ་རྟོགས་པ་རྟོགས་ལྡན་མེ་ལོང་གི་རྣམ་ཐར། དེ་གསུམ་རྟོགས་ལྡན་མེ་ལོང་གི་རྣམ་ཐར་རོ། །
ཨོཾ་ཨཱ༔ཧཱུྃ། ཆོས་སྐུ་མེ་ལོང་གི་རྣམ་ཐར་གྱིས། །རང་གི་ངོ་བོ་རྟོགས་པར་མཛོད། །ལོངས་སྐུ་མེ་ལོང་གི་རྣམ་
ཐར་གྱིས། །རང་གི་རང་བཞིན་རྟོགས་པར་མཛོད། །སྤྲུལ་སྐུ་མེ་ལོང་གི་རྣམ་ཐར་གྱིས། །མཚང་ངན་ཕྱིར་རུ་
ཕྱིན་པར་མཛོད། །རྫུན་རྐྱལ་མེ་ལོང་གི་རྣམ་ཐར་གྱིས། །ང་རྒྱལ་དབྱིངས་སུ་དག་པར་མཛོད། །ཟོག་པོ་མེ་
ལོང་གི་རྣམ་ཐར་གྱིས། །ཆགས་སྡང་རང་སར་དག་པར་མཛོད། །ཆོས་པ་མེ་ལོང་གི་རྣམ་ཐར་གྱིས། །མི་ཚེ་
བཟང་ལ་སྐྱེལ་བར་མཛོད། །རི་ཁྲོད་མེ་ལོང་གི་རྣམ་ཐར་གྱིས། །ཞེན་ཆགས་གཏིང་ནས་མེད་པར་མཛོད། །
ལྟོགས་བརྐམ་མེ་ལོང་གི་རྣམ་ཐར་གྱིས། །ཆོས་ཕྱོགས་སྡུག་བསྲན་ཐུབ་པར་མཛོད། །གྲུབ་ཐོབ་མེ་ལོང་གི་
རྣམ་ཐར་གྱིས། །གང་ཡིན་མགོ་ནི་ཐོན་པར་མཛོད། །རྟོགས་ལྡན་མེ་ལོང་གི་རྣམ་ཐར་གྱིས། །སངས་རྒྱས་ཚེ་
འདིར་འགྲུབ་པར་མཛོད། །ཨོཾ་ ཨཱཧཱུྃ། །སྤྲང་པོ་མེ་ལོང་རྡོ་རྗེ་ཡི། །རྣམ་ཐར་བཅུ་གཅིག་བརྩམ་ཡིག་མ། །
སྟོན་པ་དབང་ཕྱུག་ཐུགས་དགྱེས་མཛོད། །སྒྲགས་ནད་རྟུག་པ་མེ་ལོང་གི་རྣམ་ཐར་དྲི་ལོག་མ་ཞེས་བྱ་བ་
རྫོགས་སོ། །ཤུ་བྷཾ། ཛ་ཡནྟུ།། །།
52

བི་མ་སྙིང་ཐིག
༄༅། །རིག་འཛིན་ཆེན་པོ་ཀུ་མ་རཱ་ཛའི་རྣམ་ཐར་
ལོ་རྒྱུས་དང་བཅས་པ་
བཞུགས་སོ། །
༄༅། །ཨོཾ་ཨཱཧཱུཾ། བཅོམ་ལྡན་ཀུན་བཟང་སངས་རྒྱས་ཀུན་གྱི་རྗེ། །རྒྱལ་བ་རིགས་གསུམ་རིག་འཛིན་ཆེན་
པོ་དང༌། །སྙན་ཁུང་བརྒྱུད་པའི་བླ་མ་དམ་པ་རྣམས། །བདག་སོགས་འགྲོ་བ་ཡོངས་ལ་བྱིན་གྱིས་རློབས། །
ཁྱད་པར་བདག་བློའི་མུན་སེལ་རིན་པོ་ཆེ། །ཐུགས་དགོངས་ཀློང་ཡངས་ཀུན་ཏུ་བཟང་དང་མཉམ། །རྣམ་
ཐར་མཛད་སྤྱོད་དམ་པ་རིན་ཆེན་ཉིད། །སྐུ་དྲིན་མི་འཁོར་དྲིན་ཅན་ཉིད་ལ་འདུད། །ཡི་དམ་ལྷ་ཚོགས་མ་
དང་མཁའ་འགྲོ་ལ། །གསོལ་བ་འདེབས་སོ་བྱིན་གྱིས་བརླབ་ཏུ་གསོལ། །ཆོས་སྐྱོང་བཀའ་སྲུང་ཕོ་མོས་བར་
ཆད་སོལ། །ཀྱེ་མ་བདག་འདྲའི་བན་ལྡོམ་གཞོན་རྒྱལ་གྱི། །ལོ་རྒྱུས་བྲི་བར་འོས་པ་མ་ཡིན་ཀྱང༌། །གུས་
ལྡན་སློབ་མས་ཡང་ཡང་བསྐུལ་བའི་ཕྱིར། །ཅལ་ཅོལ་འགའ་ཞིག་འབྲི་འོ་བྱིན་གྱིས་རློབས། །དེ་ལ་སྤྱིར་མི་
མཇེད་ཀྱི་འཇིག་རྟེན་གྱི་ཁམས། ཁྱད་པར་དུ་ལྷོ་འཛམ་བུ་གླིང་གསེར་་གྱི་བྱེ་མ་བརྡལ་བ་ལྟ་བུ་འདིར་སྐུ་
གསུང་ཐུགས་ཀྱི་བསྟན་པ་རིན་པོ་ཆེ་འདི་དར་བར་མཛད་པ་པོ་སྟོན་པ་ཉིད་དང་མཚུངས་པ་དཔག་ཏུ་མེད་པ་
བྱོན་ཞིང་། ཁྱད་པར་དུ་བོད་ཁ་བ་ཅན་གྱི་རྒྱལ་ཁམས་མུན་པའི་སྨུག་འཐིབས་པ་དང་འདྲ་བ་འདིར། ཆོས་
ཀྱི་ རྗེ་རིན་པོ་ཆེ་གསུམ་གྱི་སྐུ་དྲིན་ལ་བསྟན་པ་འཛིན་སྐྱོང་སྲུང་བར་མཛད་པ་སྤྲུལ་པའི་སྐུ་གྲངས་ལས་
འདས་པ་བྱོན་ཞིང༌། དེ་དག་གི་རྣམ་པར་ཐར་པ་བློ་ཀ་རེས་ཀྱང་ཡིད་ཚིམ་པ་དག་གི་མཛད་པ་ལ། ཡིད་
ཕྱོགས་པས་བྲི་བར་མི་ནུས་ཏེ། སྟོན་པ་དང་བསྟན་པའི་རིམ་པ་རྣམས་ལ་མོས་གུས་ཅུང་ཟད་ཡོད་པ་ཡི་གེར་
བཀོད་པ་ཡིན་གྱི། དད་པ་ཅན་སྐྱིད་མི་ལུག་པའི་ཕྱིར། དེ་ལ་བོད་ཀྱི་ཡུལ་དུ་རྡོ་རྗེ་གདན་ལྟ་བུ་དཔལ་ལྷུན་
གྱིས་གྲུབ་པའི་གཙུག་ལག་ཁང་ཆེན་པོ་བསམ་ཡས་དང་ཉེ་བའི་འོན་ཞེས་བྱ་བ་དགེ་བཅུ་ཚང་བའི་དབུས་
མདའ་བར་གསར་ཞེས་བྱ་བ། ཨོ་རྒྱན་པདྨ་རིན་པོ་ཆེ་ནས་བརྒྱུད་པའི་སྔགས་པའི་རིགས་རྒྱུད་ངོམ་ཞེས་བྱ་
བ༑ ཕ་ཇོ་སྲས་བསོད་ནམས་དཔལ་ཞེས་བྱ་བ་དང་། ཤཱཀྱ་ཁྲི་མགོན་ཞེས་བྱ་བ། ཨག་ཚར་ཅན་གྱི་བུ་མོ་
ཁྱོར་ཚ་འབུམ་མེ་ཞེས་བྱ་བ་གཉིས་ལ་ངེད་བུ་ཚ་མིང་སྲིང་ལྔ་ལས། ཆེ་བ་ནི་ཨ་ལྕེ་ལྡན་ནེ། དེ་འོག་ཕུ་བོ་
522

བླ་མ་རྒྱལ་བ་ཞང་ཆེན་པོའི་རྣམ་ཐར་སོགས་ཀྱི་སྐོར།
བསོད་ནམས་འབུམ་བྱ་བ་ཁྱིམ་འཛིན་དུ་བཅུག་པས། ཆོས་བྱས་ཏེ་བྱ་བྲལ་ཅིག་བྱུང་བ་ལ་ཏི་སེ་ལ་བྲོས་སོ། །
དེ་འོག་བདག་ཐར་པ་རྒྱལ། དེ་འོག་ནུ་བོ་འཚོ་བྱེད། དེ་འོག་སྲིང་མོ་འབེར་མོ་བྱ་བ་ཡིན། བདག་ཆུང་བའི་
སྐབས་སུ་གསོ་ཤིན་ཏུ་དཀའ་བ་བྱུང་ཟེར། ཨ་ཁུ་དགེ་བའི་བཤེས་གཉེན་མཁས་པ་བར་གསར་བའི་ཚ་བོ་
ཡིན། ལོ་བཞི་ཙམ་ལོན་དུས་ལུག་གི་བལ་བྲེལ་པ་ལ་ཁོང་གི་གོས་མ་བཤུ་ཞེས་སྨྲ་དད་པ་དང་། སྙིང་རྗེ་
ཅུང་ཟད་ཡོད། ལོ་དྲུག་བདུན་ལོན་ཙམ་ན། ཕས་ཞག་འགའ་ཡི་གེ་ཁྲིད་པས་འབྱོར་ཀློག་ཚུན་ཆད་བསླབ།
རྗེས་ང་རང་གིས་སྐྱོང་བས་ཤེས་སོ། །གཤར་མ་དཔེ་གོག་ཁྱེར་ནས་བལྟས་ཤིང་བྲིས་པ་དང་མཚུངས་པར་
ཤེས་པར་བྱུང་། རྩོམ་ཡིག་ངོ་ཡ་གཅིག་ཤེས་ཏེ། ཕྱིས་མཁས་པ་གཞན་ཅུང་ཟད་བསྟེན་ནས་བསླབ། ལས་
ལ་དཔེ་གོག་འདྲ་བ་ཁྱེར་ནས་ཡི་གེའི་རི་མོ་སྦྱངས། གཙུག་ཏོར་ལ་སོགས་པའི་མདོ་ཕྲན་ཅུང་ཟད་བཏོན།
ཕོ་མཆིན་གྱི་ནད་ཅུང་ཟད་ཀྱི་རྐྱེན་གྱིས་ཞང་པོ་སློབ་དཔོན་གཅིག་ཡོད་པས། གཏུམ་མོ་ཅུང་ཟད་བསྒོམ་པ་
དང༌། བདེ་མཆོག་ཡིག་བདུན་གྱི་བསྙེན་པ་དུམ་རེ་བྱས་པས་རྟགས་ཕྲན་དེ་འདྲ་མཐོང་། དེར་མ་སྡུག་མ་ཤི་
ནས་ཕས་ཀོང་པོ་ན་མར་ཁྲིད་དེ། འོ་ཤོད་ཀྱི་མཐོ་སྟེང་དགོན་པར་བླ་མ་དགྱེས་རྡོར་བྱ་བ་ལས་ཀྱི་རྡོར་དབང་
བདེ་མཆོག་གི་དབང་ཐོབ། དེ་ནས་ཡར་ལ་ལོག་ནས་ཕ་བུ་གསུམ་གྱིས་གཡེ་དང་སྒོམ་པར་འཁྱམས། ངས་
གཡེར་སྔགས་པ་གཅིག་གི་འཕགས་པ་བརྒྱ་ཚར་གཅིག་བཏོན། བླ་མ་ནུབ་བྱ་བ་བྲེས་པོ་གཅིག་ལ་རྟ་མགྲིན་
ལྷ་བཞིའི་དབང་ཞུས། ཁོང་ཕ་བུ་གཉིས་ཀྱིས་གཡེར་མ་བསྡད་པར་སྒོམ་པོ་སྟོད་དུ་སོང་ཡོད་པས་རྗེས་སུ་
སྙགས། ཕས་རྩིག་གཟོ་འདྲ་བྱེད་ཀྱིན་འདུག ངས་ལོ་དགུ་ལོན་དུས་ན་འགྲོན་གྱི་དགོན་པར་མཁན་པོ་
གཙང་ པོ་ བྱ་བ་འདུལ་བ་དང༌། སྤྱོད་འཇུག བརྟག་གཉིས་ ལ་ སོགས་པ་མཁྱེན་པ་གཅིག་ལ། ཡོངས་
རྫོགས་ཀྱི་དགེ་བསྙེན་བྱས་བཙུན་པར་བསྲུངས། སློབ་དཔོན་དགེ་སློང་གཅིག་ལས་ལྡེའུའི་དཀའ་ཐུབ་དང་།
སྤྱན་རས་གཟིགས་གང་པར་ཕུག་མོ་ཆེན་ནས་ཐོན་པའི་ལུང་བག་ཙམ་ཞུས། རྡེའུའི་དཀའ་ཐུབ་བྱས་པས་
ཤིག་ནད་ཚབས་ཆེ་ལ་དར་དྲག་པ་ཁོང་ནས་ཤིག་ཁ་ནས་ཡར་བྱུང༌། གོས་རས་གླེགས་གཅིག་གི་ཤན་
འགག་རན་པ་ཞིག་ལས་མེད་པས་ཅུང་ཟད་ཉེན་ན་ཡང་ཆོས་ཁོ་ན་ལ་མོས་པས་ལེགས་པར་བྱུང༌། དེར་ཕ་
འདས་པས་ལྟས་བཟང་པོ་བྱུང༌། ང་ལོ་བཅུ་གཅིག་ལོན་པ་ཞིག་གིས་ནུ་བོ་ལོ་དྲུག་ལོན་པ་ཞིག་སྐྱོང་དགོས་
པ་བྱུང་། དེ་དུས་རྗེ་ཨོ་རྒྱན་པ་ཨེ་ན་ཕྱགས་ཕེབས་ཡོད་པ་ཐོས་པས། ང་རང་གཅིག་པུས་མཇལ་དུ་ཕྱིན་པས།
གཉལ་སྟོད་ཀྱི་ལུང་ལག་གཅིག་གི་ཕུར་རྗེས་སླེབས། ཆོས་འབྲེལ་ཙམ་ཐོབ། ཞག་གཅིག་བསྡད་ནས་ནུ་བོ་
523

བི་མ་སྙིང་ཐིག
ཁྲིད་ནས་ཞང་པོ་ཅན་དུ་བསྐྱལ། བདག་སློབ་དཔོན་ཚུལ་རྒྱལ་བྱ་བ་ཞིག་གིས་ཁྲིད་ནས་གདན་ས་ཕག་མོ་
གྱུར་ཕྱིན། དེ་དུས་ལོ་བཅུ་གཉིས་ཙམ་ལོན། མཁན་པོ་ཡེར་པ་དང་སློབ་དཔོན་མངའ་རིས་པ་གཉིས་ལས་
དགེ་ཚུལ་གྱི་བསླབ་པ་བླངས། བླ་མ་ལྷ་ཁང་པ་བྱ་བས། ཕག་མོ་ཁམས་གསུམ་མའི་བརྡ་བཞིའི་བྱིན་རླབས་
ཀྱི་ཆོས་སྒོ་ཕྱེ་རིན་པོ་ཆེ་གྲགས་ཡེ་བ་དཔལ་ཕག་མོ་གྲུབ་པའི་སྤྲུལ་པ་དེ་ལས་རྗེ་ནཱ་རོ་བའི་ཆོས་དྲུག་རྙིང་A
མ་དང༌། ཆོས་རྗེ་འབྲི་གུང་པའི་འཁྲུངས་ཆོས་ཟབ་ཆོས་དང་བཅས་པ་ལོ་ལྔའི་བར་ཞུས། དེའི་བར་སྐབས་
སུ་བླ་མ་འཚེར་སྟོངས་པ་བྱ་བ་ཞིག་ལས་བརྟག་གཉིས་རྔོག་ལུགས་ཤེས་པ་ཙམ་དུ་སྤྱངས། བླ་མས་གསུངས་
པ་ནི་མིན། ངའི་རྟོགས་པ་བསྐྱེད་རྫོགས་ལ་འབྱམས་པས། དེ་གཉིས་བསྡུར་ན་སྐད་ཅིག་མའི་རྟོགས་པ་
བསྐྱེད་རིམ། དེའི་རང་བཞིན་མི་དམིགས་པ་དེ་རྫོགས་རིམ་དུ་འདུག་སྙམ་པ་ཞིག་བྱུང་སྟེ་རྟོགས་པ་མ་སྐྱེས་
སོ༑ ༑དེའི་གོང་དུ་ཡུལ་ན་ཡོད་དུས་ཆུང་དུས་ཨ་ནེ་སློབ་དཔོན་མ་ཞིག་ཡོད་པར་འདུག་པར་བེའུ་བུམ་གཅིག
ཕས་ཁྱེར་བྱུང་བས་འཁོར་འདས་དབྱེར་མེད་བྱ་བ་གཅིག་འདུག་ནས་དེ་ལ་བསམ་པས་རྟོགས་པ་ཅིག་འཆར་
ལ་ཁད་པ་ཞིག་བྱུང་བ་ལ། དེ་ནས་ཐེ་ཚོམ་གྱིས་སོང་། བྱིས་པ་རྣམས་རྩེ་བའི་སར་བསམ་གཏན་སྒོམ་པ་
གང་བཟང་འགྲན་ནོ་བྱས། ལུང་བའི་ཕུར་ཤིང་ལེན་དུ་ཕྱིན་པས། བྲག་ཕུག་གམ་བྱ་སྐྱིབས་འདུག་པ་དེར་
བསྡད་ན་རི་ཁྲོད་ཀྱི་བག་ཆགས་གཅིག་གདའ། གཞན་ཡང་བླ་མ་ལ་ཀྱེ་རྡོར་གྱི་ཕྲན་བུ་འདྲ་བ་དང་། རྩ་ལྟུང་
དང༌། བླ་མ་ལྔ་བཅུ་པ་ལ་སོགས་འགའ་རེ་ཞུས། སྐབས་སུ་དཔོན་སངས་ཤེ་བྱ་བ་ལྷ་མཁས་ལ་དད་པ་ཆེ་བ་
ཞིག་གི་སར་ལྷ་བསླབས་མ་ཎི་ཡིག་དྲུག་རེ་མང་དུ་བསྒྲངས་པས། ནམ་མཁའ་ནི་མིན་ས་གཞི་ལ་ཁང་བུ་
ལེགས་པོའི་ནང་ན་སྤྱན་རས་གཟིགས་ཕྱག་བཞི་པ་ཞིག་བཞུགས་པའི་དྲུང་དུ་མཇལ་བ་ཡང་རྨིས། དེའི་བར་
སྐབས་གཅིག་ཏུ་སློབ་དཔོན་བྱ་སྟོན་བྱ་བའི་ཕྱག་ཕྱི་ལ། གྲ་ཕྱིར་བླ་མ་ཁྱུང་ནག་ཤཱཀྱ་དར་ལས་ཕུར་པ་རྩར་
ཐུང་ཇོ་མོ་ལུགས་དང་། གཤིན་རྗེ་གཤེད་དང༌། དགྲ་ནག་ཚེ་བདག་ཀུན་གྱི་དབང་རྒྱུད་གདམས་ངག་ལས་
ཀྱི་གཤིན་རྗེའི་ཞལ་གྱི་ངོ་སྤྲོད་ཚུན་ཆད་ཐོབ། ཕྱག་རྡོར་རས་ཆུང་པའི་ལུང་བག་ཙམ་ཡང་ཕག་མོ་གྲུར་ཞུས།
ཡང་དེ་དུས་སེ་གསོ་པ་མཁན་རིན་པོ་ཆེ་དང་མཇལ། སློབ་དཔོན་རྗེ་ཚབ་བྱ་བ་ལས་མགོན་པོ་ཕྱག་བཞི་པ་
རྒ་ལོའི་ལུགས་ཞུས། ཕག་མོ་གྲུར་ཡང་ཕག་མོ་གྲུ་པའི་ཞལ་མྱུར་ལྟ་དང་། དར་དམར་མ་ཟབ་ཆོས་སུ་སྒྲུབ་
སྐོར་དང་དབང་འགའ་ཞུས། བླ་མ་རྔོག་པའི་ཀྱེ་རྡོར་གྱི་ཡུམ་བཀའ་དེ་དཀོན་པ་ཡིན་ཟེར། མཆེད་གྲོགས་
མང་པོའི་ཟླ་ལ་ཞུས། མ་ཡཱ་རྔོག་ལུགས་ཆོས་དྲུག་དང༌། མཁའ་སྤྱོད་མ་དཀར་མོ་ཞུས། ཆོས་རྗེ་རང་གིས་
524

བླ་མ་རྒྱལ་བ་ཞང་ཆེན་པོའི་རྣམ་ཐར་སོགས་ཀྱི་སྐོར།
བསྐོས་པའི་གདན་ས་པ། བླ་མ་དར་མ་མགོན་ལས་རྒྱལ་བ་རྒྱ་མཚོ་དང༌། སྐུ་གསུམ་ངོ་སྤྲོད་ཞུས། སློབ་
དཔོན་དབོན་པོ་བསོད་ནམས་རྡོ་རྗེ་ལས་ཀུན་རིགས་ཆགས་ལོ་ལུགས་དང༌། སྨན་བླའི་མདོ་ཆོག་དང༌། དོན་
ཞགས་དང་དངུལ་ཆུའི་གདམས་པ་དྲང་སྲོང་གཞུང་སྐྱེས་ཀྱིས་མཛད་པ་ཞུས། སློབ་དཔོན་རྒྱལ་སྟོན་ལས་ནཱ་
རོ་པའི་འགྲེལ་ཆེན་གྱི་ལུང་ཞུས། བླ་མ་རས་པ་དང་སློབ་དཔོན་མཁས་པ་བསོད་ནམས་རྡོ་རྗེ་ལས་དྲག་སྒྲུབ་
དང་རྩ་རླུང་གི་གདམས་པའི་གནད་གཅིག་ཞུས། ཆོས་རྗེ་བ་ལས་རྒྱུད་བླ་མའི་ལུང་། རས་ཆུང་བསྙེན་སྒྲུབ་
ལག་ལེན། དོ་ཧ་ལ་སོགས་ལུང་མང་དུ་ཞུས། དེའི་བར་སྐབས་གཅིག་ཏུ་འོན་དུ་ཡོང་བ་གཅིག་དང་ཕྱིས་
དབྱར་གཅིག་གང་པོ་སྒང་དུ་བསྡད་པ་གཅིག་སྟེ་གཉིས་ལ་སོགས་པས་ལོ་བདུན་བསྡད་ཀྱི་རིང་ལ་ལམ་
འབྲས་ཞན་ལུགས་ཁྲིད་ཀྱི་ལུང་ནས་ཞི་བྱེད་སོ་ལུགས། ཕྱག་རྒྱ་ཆེན་པོ་གོ་ཆ་གཉིས་མ། ཞལ་གྱི་བདུད་རྩི་
དམ་ལ་སོགས་མི་གཡོ་བ་སྐོར་གསུམ། འདུལ་བ་མིན་པ་མཁྱེན་ཚོ་མའི་བར་ཞུས། དེ་ནས་མཚུར་ཕུར་
བསྡད་ཡོད་དུས་སུ་ཆོས་རྗེ་པ་འཁྲུངས་པའི་ཡ་མཚན་ཐེངས་གཅིག་གཉིས་ཐོས། དེ་ནས་གྲྭ་པའི་ཞི་བྱེད་པ་
ཏི་སེ་ལ་ཕྱི་པ་དཔོན་གཡོག་གཉིས་ཀྱིས་གླང་གོར་དུ་ཆོས་རྗེ་པ་ལོ་བདུན་ལོན་པ་ཞིག་དང་མཇལ་ནས།
ཆོས་གསུངས་རྣམ་ཐར་རྒྱས་པ་གཅིག་འདུག་པ་དེ་ཁོང་ལ་བསྐུར་ནས་སྟོད་ལུང་མདོ་བོར་སོང་ཞིང་གསུངས་
པ་འདུག་པ་ལས། ཁོང་གཉིས་བྱུང་རྣམ་ཐར་ལ། ལ་ལས་དད་ལོག་བྱས། བདག་སྔར་ནས་མོས་པའི་སྟོབས་
ཀྱི་ནམ་ལ་བྲིས། ཁོང་གཉིས་ཞག་གསུམ་ལས། བསྡད་དུ་མ་བཙུད་པར་ཕུད། ངེད་རྣམ་ཐར་ལ་བལྟས་ཤིང་
མོས་པ་དྲག་པོ་སྐྱེས་པས། རྨི་ལམ་ངོ་མཚར་ཅན་བཏུད་མ་མང་པོ་བྱུང་ནས། ང་རང་གིས་དད་བླངས་བྱས་ཏེ་
ལ་སྟོད་དུ་ཕྱིན་དིང་རི་གླང་འཁོར་བལྟས། བྷུ་ཏྲང་ཕྱིན་དགེ་ཚུལ་མཛད་མ་ཐག་དང་མཇལ། གྲུབ་ཆེན་པ་
དང༌། ཆོས་རྗེ་པ་གཉིས་ལ་བླ་མའི་ཞུ་ཡིག་དང་ཕྱག་རྟེན་ཡོད་པ་རྣམས་ཕུལ་ཐུགས་ལ་འདོག་པ་མཛད།
དྲུང་ས་བ་བསྙུང་བའི་བསྙུང་གཡོག་པ་བདག་གིས་བྱས། ང་རང་ལའང་འགོས་ནས་མིག་དེ་ཤོར་བྱུང་། ད་
རེས་ནམ་ཟླ་སོས་ཀ་ཡིན་པ་དང༌། ན་བས་ཆོས་མ་ཐོབ། དེ་ནས་མཚུར་ཕུར་ཕྱིན་ལན་སྦྱར། བླ་མ་ཨོ་རྒྱན་
པ་གོང་དུ་གདན་དྲངས་པའི་ཞར་ལ་མཚུར་ཕུར་ཚུར་བྱོན། གཉན་རས་ལ་དྲུང་གིས་སྙིང་ཏིག་ཞུས་པའི་ཞར་
ལ་ཐོབ་སྟེ་མཁས། དྲུང་ནས་གཡོར་པོ་གུང་གསལ་དུ་གདན་དྲངས་པའི་ཕྱགས་ཕྱི་ལ་ཡོད་པ། བླ་མ་སྒོམ་པ་
བྱ་བའི་བཟང་པོ་དེ་ལ་ངས་མདོ་སྡེ་རྒྱན་གྱི་ལུང་དང༌། རྨི་ལམ་འབྲེལ་པ་གསུམ་ལྡན་ཞུས། མཚུར་ཕུར་
སླེབས་པའི་དུས་སུ་དྲིན་ཅན་མེ་ལོང་པའི་ཐུགས་རྗེའི་ཐག་པས་བཟུང་སྟེ་ལྷོ་བྲག་མཁར་ཆུ་ནས་འབྲི་གུང་
525

བི་མ་སྙིང་ཐིག
གཅུང་རིན་པོ་ཆེའི་སློབ་མ་སྒོམ་ཆེན་གསུམ་ལ། རི་མོ་དེ་ལ་ནན་ཆག་གཅིག་སློབས་ལ་ང་ཅན་དུ་ཤོག་
གསུང་བྱུང་ཡང་། ཆོས་རྗེ་པ་སྐུ་ལུས་མ་རྒྱས། ཁོང་དྲག་ཤོས་འགའ་ཆགས་སྡང་བྱས་པས་ཁོང་བློས་མ་
ཐེངས་པར་ལོ་གཅིག་ལྷག་ལུས། ལར་མཚུར་ཕུ་ལ་སྟོད་དང༌། ས་སྐྱར་ཡུག་གཅིག་བསྡད་པ་བརྩིས་པས་ལོ་
བཅུ་གཅིག་ཙམ་ཐོས་བསམ་ལས་སྒོམ་པ་ཆེར་མ་བྱུང་། གྲུབ་ཆེན་པ་དང་ཆོས་རྗེ་པ་གཉིས་མཇལ་འདོད་པ་
རྐྱེན་གཅིག་གིས་མ་མཇལ། དེ་ནས་ཤམ་པོ་གངས་སུ་དྲིན་ཅན་མེ་ལོང་པ་དང་མཇལ། ཡར་ཀླུང་དུ་སླེབས་
ནས། གྲ་ཕྱིར་བླ་མ་དགེ་སློང་སྔར་ནས་ཟབ་ཆོས་ཞུས་པ་གཅིག་ཡོད་པས། དགོན་ཆུང་ཞིག་ཏུ་དགུན་ཐོག་
གཅིག་བསྡད་དེ་ཆོས་ལྷག་མ་ཞུས། ཡར་ཀླུང་དུ་བླ་མ་ནམ་མཁའ་པ་ལས་གསང་སྐོར་གནད་ཀྱི་ངོ་སྤྲོད་ཞུས།
སྐལ་ལྡན་དགོན་པར་བླ་མ་རིན་པོ་ཆེ་ཆོས་ཀྱི་སེང་གེ་ལས་ཀྱང༌། སློབ་དཔོན་རིན་ཆེན་སེང་གེ་ནས་བརྒྱུད་
པའི་གསང་བའི་གནད་ཀྱི་ངོ་སྤྲོད་དང༌། མཁར་ཆུ་དམ་པའི་ཧཱུཾ་སྐོར་ལ་སོགས་པ་ཟབ་ཆོས་ཞུས། དེ་དུས་
ཡང་དྲིན་ཅན་གྱི་ཐུགས་རྗེ་བཟུང་སྟེ། གསུངས་ཤོག་རྟེན་དང་བཅས་པ་བསྐུར་ནས་བླ་མ་སྐལ་ལྡན་པ་འབྱོན་ར་
པའི་ ཟླ་ལ་ཅིས་ཀྱང་ཤོག་གསུངས་ནས་ཕྱིན། དེ་ནས་ཐུགས་རྗེས་བཟུང་ནས་ལྟོ་གོས་ཆོས་གསུམ་གྱིས་
བསྐྱངས། རྫོགས་པ་ཆེན་པོ་སྙིང་ཏིག་གི་གཙོས་པའི་ཟབ་ཆོས་དང་ཕྱག་དཔེ་བཞུགས་སོ་ཅོག་གི་ལུང་
མཛད་དེ། ཤིན་ཏུ་ཐུགས་རྗེ་བཟུང་། བླ་མ་མདོ་རས་པས་བཞེངས་པའི་འབུམ་ཆུང་གི་ཁང་པའི་ནང་ལ་
དབྱར་རིལ་པོ་གཉིས་སུ་རི་མོ་བྱས་པས་མཁར་ཆུ་གནས་བཟང་པོར་འདུག་པས་ཁམས་འདུས་པ་ཙམ་ཡང་
བྱུང༌། ཁྱད་པར་དུ་ཤིག་ནད་དྲག་པོ་དགུན་ཐོག་གཅིག་བྱུང༌། དེ་དུས་གོས་ཀྱང་རི་འགག་ཟད་པོ་གཅིག ཟླ་
གམ་ཞན་པ་གཅིག རས་ཐང་ཐེད་པོ་ཞིག་དང་གསུམ་ལ་ཉིན་གོས་མཚན་གོས་ཡིན། རྟོགས་པའི་ཐ་ལོ་གོ་
ཡུལ་ཐེབས་གཅིག་ཀྱང་སྐྱེས། ཡི་གེ་དུམ་གཅིག་བྱས་ནས་གཟིགས་སུ་ཕུལ་བས། བླ་མ་ཀུན་དགའ་བས་
ཁྱོད་ཞིབ་པར་འདུག་གསུངས་ནས་མཉེས། དེ་ནས་བདག་གིས་བླ་མེད་ཆེན་པོ་འདི་སྟེར་བར་མི་ཡོང་། སྒོམ་
ཆེན་པ་ཆོས་ཀྱིས་ཕོངས་པ་རེ་རེ་ཙམ་བྱུང་ན། ཁྲེགས་གཅོད་འདི་བྱེད་པར་ཞུས་པས། ཁྱེད་འོང་བ་ཀུན་གྱིས་
བྱས་པས་ཆོག་པ་ལ་མི་བྱེད་མི་འོང་བ་ཀུན་གྱིས་བྱེད་པར་འདུག་གསུངས་ནས་རྗེས་གནང་ཡང་ཐུགས་རྗེས་
བཟུང་། དུས་སྐབས་གཅིག་ཏུ་ཆོས་ཞུ་ཚོ་གཅིག་འདུག་པའི་དབང་ཞར་ལ་མཚམས་ལ་ཡོད་པ་ལ་ཤོག་
གསུང་ནས་དབང་ཚར་བས་ཚོགས་ཀྱི་རྗེས་ལ། ལ་ལ་གྱིས་སོང་བ་ཞིག་ལ། བླ་མ་རིན་པོ་ཆེའི་དབུའི་སྟེང་
གི་ནམ་མཁའི་ཐད་སོར་ཟུར་ན་མགོན་པོ་ཕྱག་བཞི་པ་ཆུང་ངུ་ཞིག་བཞུགས་པ་མཐོང་། དེ་དང་དུས་མཚུངས་
526

བླ་མ་རྒྱལ་བ་ཞང་ཆེན་པོའི་རྣམ་ཐར་སོགས་ཀྱི་སྐོར།
སུ་གཟིམ་ཁང་གི་སྒོའི་ཐད་ན་ཡར་གཟིགས་པས་བཞུགས་གདན་ལེགས་པོ་མ་དྲན། མ་སྔགས་ཀྱི་སྲུང་མ་
དཔལ་ཨེ་ཀ་ཛ་ཊི་མཐིང་མོ་ཞིང་དབྱུག་དང་སྤྱང་མོ་བསྣམས་པ། སྐུ་ཐོག་གཉིས་བརྩེགས་དང་མཉམ་པ་
གཅིག་བཞུགས་པ་མཐོང་། དེ་ནས་ཡུག་གཅིག་ན་སྒོའི་ཕྱི་རོལ་གྱི་སྒོ་ཕུག་གི་འོག་ན་ལས་མཁན་ཁྲག་རལ་
ཅན་གཉིས་ཀ་མར་བལྟས་ནས་ཁྲག་གི་མཚོ་ཆུང་གཅིག་ནས་ལག་པ་གཉིས་ཀྱིས་བཅུས་ནས་འཐུང་བ་
མཐོང་། དེ་ཀུན་ཞུས་པས་གོང་མ་གཉིས་ལ་ཅི་ཡང་མི་གསུང་། ཕྱི་མ་དེ་ལ་དམ་ཉམས་གཅིག་འཆི་བའི་
རྟགས་ཡིན་གསུངས། གཞན་ལྷ་ཞལ་དང་ཉག་ཉོག་ར་རིམ་མཐོང་། ལྷ་ཆེ་ཤོས་དེ་བག་ཙམ་མཐོང་བ་ལགས།
ད་རེས་ལོ་ལྔ་བླ་མ་འདུ་འབྲལ་མེད་པར་བསྟེན། སྔར་ལོ་གསུམ་དང་བརྒྱད་བསྟེན། ད་དུས་མཁར་ཆུའི་ནུབ་
ངོས་སྨད་ན་ཨོ་རྒྱན་གྱིས་བཞུགས་པའི་སྙུག་ཚལ་སྦུག་བྱ་བ་དཀྱིལ་འཁོར་ཟླ་གམ་ཡོད་པ་ཞིག་འདུག དེ་
ལམ་ལ་ཅུང་ཟད་ཉེ། དེའི་ཞོགས་གཅིག་ན་བར་ཆོད་བྱེད་པ་ཆུ་འཕྱར་ནས་འབབ་པ་ལ་རླུང་བརྒྱབ་པས་
སྐད་ཤིན་ཏུ་འཇིགས་པ་སྣ་ཚོགས་འོང་བ། ནགས་ཚལ་འཐུག་པོ་ཡོད་པ་མི་མ་ཡིན་གྱི་སྐད་ཉིན་མོ་ཡང་སྒྲ་
སྒྲོག་པ་ཞིག་ཏུ་དགུན་ཐོག་གཅིག་ང་རང་གཅིག་པུས་དགེ་སྦྱོར་བྱས་པས་དགེ་སྦྱོར་ཡང་འཕེལ་བར་བྱུང་།
བཅོམ་ལྡན་འདས་མའི་རྟགས་ཀྱང་འགའ་ཟུང་བྱུང་། ཤེས་རབ་ཀྱི་རྩ་ཁ་ཡང་སྐྱེས་ནས་མགུར་མའང་འགའ་
བྱས། དེ་ནས་དྲིན་ཅན་བླ་མ་མ་གཤེགས་ཙམ་ལ་ཡར་ཀླུང་དུ་འོང༌། ཚར་སྟེང་གི་དགོན་ཆུང་དེ་བཏབ། དེའི་
དགུན་སྟོད་ལ་ལས་ཡུར་མ་ཐོན། ལ་ལས་མགོ་ལས་བྱེད་པ་དེ་ལ་སྐུ་གཤེགས་པ་སེམས་ཀྱིས་ཚོར་ཏེ། ང་
རང་གཅིག་པུར་མཁར་ཆུར་སླེབས་ལ་ཁད་དུ་ཕྱིན། གྲོང་པའི་ལྷོ་བྲག་སྟོད་ལས་མ་ཐོས། མར་ལ་ཕྱི་པས་ས་
སྟེགས་ཀྱི་ཐད་ཁར་བླ་མའི་སྲས་པོས་མཁར་ཆུའི་བྱ་བ་ཚར་ནས་སྒྲགས་ངོས་སུ་བྱོན་པ་དང་མཇལ་ནས་གྲའི་
ཕུ་ཚུན་ཆད་ཕྱགས་ཕྱིར་འོང་། སྙུང་ལུས་པུར་སྦྱངས་པས་རྟེན་བྱོན་པ། ཞལ་ཆེམས་ཚན་པ་གཉིས་ལ་སོགས་
པ་གནང༌། ཡར་ལུང་དུ་དགོན་ཆུང་དེར་ཟླ་མཆོད་གཅིག་བཙུགས་ཏེ་བསྡད། དེ་ནས་ཡུན་མི་རིང་བ་ལ་སྐྱོ་
བ་བསངས་པ་ལ་གནས་གཏད་ལ་ཙཱ་རི་རྙིང་མར་གནས་ཆེན་དུ་བདག་རང་གཅིག་པུར་བསྒྲོད་དེ་ཕྱིན། ལར་
གཡུ་མཚོ་བསྐོར་བར་ཁྲལ་དང་དད་འབུལ་བསྡུས། ལམ་སྣ་བ། འགྲོ་མགོན་དཀོན་གཉེར། གཏོར་གཉེར།
མ་རྒན། གླིང་སྒྲུབ་ལ་སོགས་ཆུ་གདན་ཆུ་གོས་དུམ་དང་བཅས་པས་བསྐོར་བར་གདའ། བདག་རང་གཅིག་
པུས་ཆུ་སྟན་ཆུ་ཞྭ་གཅིག་ཡོད། ཙཱ་རི་ཡུལ་ཆུང་ཚུན་ཆད་སྟོན་པ་གྲོགས་པོ་གཅིག་ཡོད། དེ་ནས་ལ་ཆུང་
གཅིག་བརྒལ་བ་ན་ཀྲིག་མོ་ལྷའི་ནེ་རིང་བྱ་བའི་ལུང་པ་ན། རང་བྱུང་རྡོ་སྐུའི་མཆོད་རྟེན་ཆུང་ཆུང་གཅིག་
527

བི་མ་སྙིང་ཐིག
གདའ་བ་ལ་འཇའ་ཚོན་ཟུག་པ་མཐོང་། འགྲོ་དོན་ནམ་དེ་ཡོད་ཟེར་བ་གདའ། དེ་ནས་ཀ་ལ་དུང་མཚོ་བྱ་བ་
ནས་ལ་ཆུང་བརྒལ་བ་ན་ལྷ་མོ་ཁ་བྱ་བའི་གཤམ་ན། དཔལ་ལྷ་མོ་རང་བྱུང་རྒྱལ་མོ་རེ་མ་ཏི་ཆུའི་ཞལ་ཁེབས་
ཡོད་པ་མཐོང་། དེ་ནས་དཔལ་ཤེལ་གྱི་རི་བྱ་བའི་གངས་འདབས་གཅིག་ལ་འཛེགས་ཕྱིན་པས་ལམ་ཅུང་
ཟད་ནོར་ནས་ཆར་ལྷགས་ཀྱིས་ཅུང་ཟད་ཉེན། དེ་ནས་མ་མགོན་གྱི་བླ་མཚོ་དང་མཚོ་མོ་འོད་འབར་བ་བྱ་བ་
འདུག རྒྱུས་མེད་པས་བྲག་ཕུག་ཡོད་པ་མ་རྙེད་པར་ཞག་གཅིག་ལ་གནས་ཀྱིས་ཅུང་ཟད་ཉེན། དེ་ནས་ལ་
ཆུང་གཅིག་བརྒལ་བའི་སར་གཡུ་མཚོ་ཟླུམ་པོ་བྱ་བ་གྲགས་པ་ཅན་དེར་སླེབས། དེར་ལས་དག་པ་ཀུན་གྱིས་
མཐོང་སྣང་གཟིགས་སྣང་མང་པོ་འཆར་བར་ཡོད་པར་གདའ། བན་ལྡོམ་བདག་ལ་ནམ་མཁའ་རྣམ་དག་སྣ་
སྤྲིན་གྱིས་མ་བསྒྲིབས་པ་སྟོན་ཁའི་ནམ་མཁའ་ལྟ་བུ། འོག་ན་མཚོ་ཤིན་ཏུ་དྭངས་པ་རྙོག་པ་དང་ཉ་ལྕིབས།
སྔོ་ལྡུམ་འབག་འབོག་ལ་སོགས་པ་མེད་པར་ཤིན་ཏུ་དྭངས་པ་ལ་མེ་ལོང་གཡའ་དག་པའི་ནང་ལྟ་བུ། དེ་
གཉིས་ཀྱི་བར་རམ་མཚོའི་ནམ་མཁའ་ལ་འཇའ་ཚོན་ཤིན་ཏུ་དྭངས་པ་རི་མོ་གཅིག་ཐུར་ལ་ཟུག་དེ་གསུམ་
དུས་གཅིག་ལ་དེར་སླེབས་མ་ཐག་གི་ཉི་མ་སྔ་དྲོ་དང་པོ་ལ་མིག་གི་ཡུལ་དུ་མངོན་སུམ་དུ་མཐོང་ངོ༌། །དེར་
ཕུག་པ་གཅིག་ཏུ་ཞག་གསུམ་བསྡད་ཅུང་ཟད་གཉན་པར་འདུག བདུན་ལ་སོགས་པ་ཞག་འགའ་བསྡད་སྙམ་
པ་ལ། རྒྱགས་ཕྱེ་མ་ཐེག་པས་ལམ་ནོར་ན་སྙམ་མ་བསྡད། དེ་ནས་གཡུ་མཚོ་སྐྱོག་མོ་དང་། སྟག་ཚང་རོང་བྱ་
བ་ཤིན་ཏུ་གཉན་ཟེར་བ་ཞིག་ཏུ་ཞག་གཅིག་བསྡད། ཡང་ལམ་དུམ་གཅིག་ནོར་བས་གངས་ཡོད་པའི་ལུང་
ཆུང་གཅིག་ཏུ་ཉི་མ་འཕྱིས་པས་ཕུག་པ་མ་རྙེད་པར་མཚན་ཡལ་ལེ་ཆར་པས་ཉེན། དེ་ནས་དོམ་ཚང་རོང་བྱ་
བོ་ནས་དཀྲིག་མོ་ལྷའི་ནེ་རིང་དུ་ཞག་གཅིག་བསྡད། དེ་ནས་སྔར་གྱི་ཐམས་ཅད་དགུན་གཞུགས་བྱེད་པའི་
གཞི་ཆེན་པོར་སླེབས། ཞག་བཅུ་ལྷག་ཙམ་བསྡད། དེ་ནས་བྱང་སྨད་དུ་ཕྱིན། བླ་མ་དྷརྨཱ་བྱ་བ་བདག་གི་བླ་
མའི་མཆེད་གཅིག་འདུག་པ་དེས་ཐུགས་ལ་བཏགས། མཛོའམ་སྐྱེ་དམན་མི་བརྟེན་པ་གཅིག་བྱ་སྙམ་པ་
ལགས་ཞུས་པས་མི་འཐད་པའི་ཆོས་རྗེ་ཡབ་སྲས་དྲི་གསུང་བ་ཡན་ཆད་བྱོན། དེ་འདྲ་སོགས་ཀྱི་བསླབ་བྱ་
མཛད། དེ་ནས་ཚར་སྟེང་དུ་གཞི་བྱས། མཚུར་ཕུ་དང་སེ་གསོབ་ཏུ་མཁན་པོ་རིན་པོ་ཆེའི་དྲུང་དུ་ཕྱིན།
སྙིང་ཏིག་སྤྱོད་གཟེར་ལྔ་རྣམས་ལ་མཉེས་པའི་གསུང་བྱོན་པས་དཔེ་བྲིས་ལུང་དང་བཅས་པ་ཕུལ། མཚུར་
ཕུར་ཆོས་རྗེ་ལ་རྒྱུད་བཅུ་བདུན་ལ་སོགས་ཀྱི་ལུང་བྱས། སྐབས་ཅིག་ལ་སྟོད་དུ་གྲུབ་ཆེན་པ་དང་མཇའ་
བ་ལ་ཕྱིན་པའི་ལམ་ཁ་ནས་ཆ་ཤངས་སུ་ཐེ་བའི་ལང་འགྲོ་བྱ་བའི་ཡུལ་ན། ལོ་བརྒྱད་ཅུ་ཙམ་བཞེས་པའི་ལྷ་
528

བླ་མ་རྒྱལ་བ་ཞང་ཆེན་པོའི་རྣམ་ཐར་སོགས་ཀྱི་སྐོར།
ཆེན་འཁོར་བན་བྱ་བའི་སྔགས་པ་གཅིག་ལས། གཤིན་རྗེ་ཚེ་བདག་གི་སྐོར་དང་སྣ་འགའ་ཞུས། དེ་ནས་
ཡར་ནུབ་ཕྱོགས་ལ་ཆུང་ཞིག་བརྒལ་བ་ན། ཚར་བྱ་བའི་ལུང་ཆུང་ཞིག་ཏུ་གསང་སྐོར་གྱི་བདག་པོ་ལྕེ་སྒོམ་
ནག་པོར་གྲགས་པ་དེའི་ཡང་ཚ་ཡོད་པར་འདུག་པ་དང༌། ལམ་འཛོལ་ནས། ཁང་ལྕེ་སྒོམ་གྱི་སྣག་ཚའི་
བརྒྱུད་པའི་ཞལ་ངོ་སློབ་དཔོན་སྒོམ་པ་བྱ་བ་བསྒྲེས་པོ་ཞིག་ལས་གསང་སྐོར་སྙན་བརྒྱུད་ངོ་སྤྲོད། མཁས་པ་
བི་མ་ལའི་བསམ་གཏན་མིག་གི་སྒྲོན་མེའི་ཁྲིད་རྫོགས་པ་དང༌། རྩ་བའི་རྒྱུད་ལྔ་ནས་འཕྲོས་པའི་ལྷ་རྒྱུད་
འདྲེ་རྒྱུད་ཡན་ཆད་ཀྱི་དཔེ་བྲིས་ལུང་ཐམས་ཅད་མ་ལུས་པར་ཞུས། དེ་ནས་ལ་སྟོད་དིང་རི་སྣ་མར་དུ་སླེབས།
ལ་སྟོད་གཞོན་དགའི་གདུང་བརྒྱུད། དབོན་པོ་དབང་སྒྲུབ་བྱ་བ་ལས། ཡང་དགོན་ཀྱི་རི་ཆོས་དང་གསང་
སྐོར་གྱི་མན་ངག་བསམ་གཏན་མིག་གི་སྒྲོན་མེ་ཐིག་ལེ་ཕྱི་ནང་ལ་སློབ་པ་ཡོད་པ་རྣམས་ཞུས་ཤིང་གནང་།
ལ་སྟོད་དུ་ཐེངས་གཉིས་པོ་དེ་ལས་མ་ཕྱིན། མར་ལམ་གཙང་གྲམ་པ་ས་སྐྱ་པའི་ཐད་ན་བླ་མ་བཀྲ་ལུང་བ་བྱ་
བ་བཟང་པོ་གཅིག་ལ་ཕྱིན། ཡང་ལན་གཅིག་དེར་གཏད་ནས་ཕྱིན་པས་ལན་གཉིས་ལ། ཆོས་བཅོམ་ལྡན་
འདས་གཤིན་རྗེ་དགྲ་ནག་གི་དབང་རྫོགས་པ། རྒྱུད་གདམས་ངག་མ་ལུས་པ། རབ་ཏུ་གནས་པའི་ཆོ་ག་ཚེ་
དཔག་མེད་མདོ་ལུགས་ཀྱི་ཆོ་ག བླ་མ་གཉན་ཚོམ་བུའི་སྤྱན་རས་གཟིགས་ཀྱི་སྙན་བརྒྱུད། སྙན་བརྒྱུད་ཡི་
གེ་བཞི་པ། ཐུགས་རྗེ་ཆེན་པོའི་གསང་སྒྲུབ་ཀྱི་ཏིང་ངེ་འཛིན་གྱི་དབང་ལ་སོགས་བཟང་བ་འགའ་ཞིག་ཞུས།
ཡང་གཙང་གི་རྒྱང་གླིང་དཀར་བྱ་བ་ཡོད་པས་རྒྱང་དཀར་གྱི་དགོན་པར་གསང་སྐོར་སྙན་བརྒྱུད་ཀྱི་རྩ་བ་
ཁོང་དུ་འདུག་པས། ཡང་སློབ་དཔོན་ཡེ་ཤེས་མགོན་ལ་བརྒྱུད་པ་གཏུགས་སོ། ། སྙེ་མདོར་རྗེ་རིན་པོ་ཆེ་སྐུ་
མཆེད་གསུམ་འཛོམ་པ་ལས་བརྒྱུད་པའི་ཕྱི་མོའི་དབང་གི་གདམས་པ། རྒོད་ཚང་པའི་ཁྲིད་ཆེན་བརྒྱད། བླ་
མ་ཀུན་དགའ་བ་ལས་ཀུན་བྱེད་རྒྱུད་གསུམ་བརྒྱུད་པ་ལྡེ་མིག་ཆ་བཞི་ལ་སོགས་པ་ཞུས། དོལ་གྱི་སློང་རར།
སློབ་དཔོན་གཞོན་ནུ་ལས་སྔགས་ཀྱི་སྔགས་གནད། མདོ་བྱེ་རུ་བླ་མ་སངས་རྒྱས་འབུམ་ལས་ཨ་རོའི་ཁྲིད་
མོ་ཆེར་གྲགས་པའི་གདམས་ངག འཁོར་བ་རྩད་གཅོད་མ་ལུས་ཞུས། རྒྱང་དུ་སློབ་དཔོན་བོན་སྟོན་ལས་
སྔགས་སྲུང་སྔགས་གནད་བུ་རོན་བཅུ་གསུམ། རྫོགས་ཆེན་བོན་ལུགས་ལུང་དྲུག་རྣམས་ཞུས། དེ་ནས་གཞི་
འཚལ་སྟེང་ནས་ཆོས་རྗེའི་གསུང་གིས་ང་ཡང་ཀོང་པོར་གདན་འདྲེན་ཡོད་ཁྱོད་ཀྱང་ཤོག་གསུངས་ནས་
འཕྲལ་དུ་མཇལ་འཕྲད་བྱས། རྩ་ རི་གསར་མར་ངེད་གཉིས་ཀྱིས་གནས་སྐོར་གཅིག་བྱས། གཡུ་མཚོ་ལ་
དགུན་གཞུག་ལྟ་བུ་སྟོན་ཁ་ནས། ཟླ་བ་རིལ་པོ་བདུན་ངོ་གཅིག་དང་བརྒྱད་གདན་ཐོག་གཅིག་ཏུ་སྐད་ཐོས་
529

བི་མ་སྙིང་ཐིག
ཀྱིས་བསྐོར་ནས་མི་གཅིག་མེད་པར་གཅིག་པུར་བསྡད། འདྲེ་རྟོག་གི་ཆོ་འཕྲུལ་ཉམས། རྨི་ལམ་གསུམ་མང་
བར་བྱུང་། འཛམ་བྷ་ལས་དངོས་གྲུབ་ལྟ་བུའི་ལྟས་ཕྱག་གཡས་པས་དེ་བྱིན། གཞི་བདག་འདྲ་བར་འདུག་
པ་གཅིག་གི་རྒྱབ་ཕྱོགས་ངོས་སུ་བདག་ལ་རལ་གྲི་རྣོན་པོ་ཤུབས་དང་བཅས་པ་རྐུ་ཐབས་སུ་བྱིན་ནས་ཆོས་
ཀློད་དེ་གྱིས་བྱ་བ་ཞིག་བྱུང་། དགོང་མོ་སྦྱིན་བསྲེག་ཅུང་ཟད་བྱས་པའི་ནུབ་མོ་གཞི་བདག་གྷ་ཡ་དྷ་རས་ཁོང་
རང་གིས་ཁུལ་དང་། ཕོ་བྲང་གཅིག་འདུག་པར་ངེད་གསུམ་ལ་བསྙེན་བཀུར་བྱས། ཁོ་རང་གི་རྟས་ཚུན་ཆད་
བསྟན་དེའི་ཀླུ་བསེན་མོ་གཅིག་ཕོ་རིགས་གཅིག་གིས་དངོས་སུ་བར་ཆད་དྲག་པོ་བརྩམས། མཚོ་ལྔ་ཡོད་
པའི་ལྷོ་ཕྱོགས་ཀྱི་མཚོ་ཆེ་བ་ཞིག་གི་སྟེང་དུ་འོད་ལྔའི་ལྦུ་བ་སེར་པོ་ཕུབ་ཙམ་པ་གཅིག་ཡར་དེད་མར་དེད་
ཕར་ དེད་ ཚུར་དེད་ གཅིག་ ལ་ གཅིག་ ཐིམ། ཡང་ཐུགས་ རྗེ་ དེ་ དང་ འབྲེལ་བ་འགའ་མཐོང་། དེ་ནས་
མཚམས་ཕྱི་ཐོན་ནས་གླང་པོ་སྒང་དང༌། གནས་པའི་རི་ཁྲོད་རྣམས་སུ་བླ་མ་དབོན་པོས་དབུ་མཛད་རི་པ་
ཕལ་མོ་ཆེ་རྣམས་ལ་གསང་བ་སྙིང་ཐིག་གིས་མགོ་བྱས་པ་མང་དུ་བཤད་ནས་ཡར་དྭགས་པོར་འོངས། སྔར་
ལམ་རྒྱ་བཏང་ན་ཡང་འཐད་ཟེར་བ་བྱུང་ཡང་མ་བརྟག་པའི་ལས་གཉེན་མི་འཐད་པར་འདུག་པས་མ་བྱས
ད་རེས་མཐོང་ཟེར་ནས་བདག་རྐྱེན་ཅུང་ཟད་བྱེད་མི་འདྲ་བྱུང་བས། ཐོག་མར་ཡུ་བ་ཐང་ལ་བྱ་བའི་མི་ངན་
གྱི་གདུག་རྩུབ་ཀྱིས་བགྲོད་དཀའ་བས། དེ་ལ་ལམ་རྒྱ་བཏང་། དེ་ནས་རིམ་གྱིས་དྭགས་པོའི་ལུང་པ་དང་།
ཨེ་རོང་ཚུན་ཆད་ལ་ལོ་གསུམ་དང་ཟླ་བ་བཞི་བཏང་། གཙོ་བོར་བླ་མའི་བྱིན་བརླབས་དང་རང་གི་སྨོན་ལམ་
དང་དམ་ཅན་མཐུ་ཆེན་རྣམས་ཀྱི་བྱིན་རླབས་ལས་ལེགས་པར་བྱུང༌། དེ་དག་གི་གོང་དུ་ཡོན་བདག་གི་སྐྱེ་
མཆེད་ལ་བརྟེན་ནས། དགོན་པར་གཞིས་ཁ་བས་དམག་བརྒྱབ་ནས་བཅོམ་ཡང་། སློབ་གྲོགས་བསྡུས་ནས་
མཐུ་གཏད་ཀྱང་ཆེར་མ་བྱས། ཤམ་མོ་གངས་ལ་བསྡད་དགེ་སྦྱོར་འཕེལ་སྐྱིད་ནས་ཡོད་ཙམ་ན། རྩེ་ཞིང་པའི་
སྲས་མོ་ཨ་འབུམ་གྱིས་རྩེ་ཞིང་དུ་བོས། རམ་གྱི་ཕུ་དང་བྲག་ལོག་སྙག་ལོག་གཅིག་ལ་ཞག་ཉི་ཤུ་ཙམ་སྡོད་
དགོས་པ་བྱུང་། དབོན་མོ་ཕག་མོ་དེ་དྲིན་ཅན་རིན་པོ་ཆེའི་སློབ་མའང་ཡོན་བདག་གི་རྩ་བ་ཡིན་པས། སློབ་
དཔོན་རི་པ་གཅིག་དང་གཉིས་ཀྱིས་བོས་ཞག་གཅིག་གཙང་ཁང་དུ་བསྙེན་བཀུར་བྱས་གསེར་ཞོ་གང་བྱིན་
ནས་རྒྱངས་པ་གཅིག་ཏུ་བྱོན་དང་ཟེར་ནས་རིག་པ་ཅན་མ་ཡིན་ཡང་། ཡར་ནུབ་ཕྱོགས་སུ་སྤྱན་གཡས་པའི་
མ་ཧཱ་རི་གཡར་ནས་འོག་ཤས་སྡོད་གཞི་བྱས། ཁོང་ཡོན་མཆོད་གཉིས་ཀྱིས་ཐུགས་ལ་བཏགས་པས་ད་དུང་
འབྲེལ་ཟབ་པ་དེ་ལགས་སོ། །ནུབ་ཕྱོགས་སུ་ཡང་རི་ཁྲོད་འགའ་བཏབ་པ་ལ། བྱང་ས་བའི་བདེ་ཆེན་སྟེང་ལ་
s30

བླ་མ་རྒྱལ་བ་ཞང་ཆེན་པོའི་རྣམ་ཐར་སོགས་ཀྱི་སྐོར།
སོགས་པར་ཡུན་དུ་སྡོད་ས་མ་བྱུང་ཡང་རི་ཁྲོད་འགའ་ཟུར་བཏབ། ཀོང་པོ་ན་ཡང་གྲུབ་སྨད་ཀྱི་མཐོང་སྨོན་
ལ་སོགས་པ་འགའ་བཏབ་པ་དང་། དྭགས་པོ་སྟོད་ན་ཡང་བསམ་གྲུབ་གླིང་ལྷུན་གྲུབ་རྫོགས་ལ་སོགས་པ་
བཏབ། སེམས་ཅན་ལ་ཕན་ཅི་ཐོགས་ཁོ་ན་བྱས་པ་ལགས་མོད། ཡང་མ་ཧཱ་རིན་སྡོད་དུས་དཔོན་གཡོག་
བདུན་ཙམ་གྱིས་འབྲི་གུང་གི་རྒྱབ། ཏི་སྒྲོའི་ཨོ་རྒྱན་རིན་པོ་ཆེའི་བཞུགས་གནས་ཀྱིས་གཙོ་བྱས་པའི་རི་ཁྲོད་
ལུང་སྟོང་འགའ་བསྐོར་ཏེ། ཇོ་མོ་གངས་དང་ཇོ་མོ་ཁ་རག་དང་། ཤངས་ཀྱི་ཟབ་བུའི་གཏེར་ཁུང་མན་ཆད་
བསྐོར་བས་དེ་ལོ་ཁམས་ཤིན་ཏུ་བཟང་བ་གཅིག་བྱུང་། དེ་ཡན་ཆད་ནི་ཆོས་ཕྱོགས་སུ་དད་པའི་ངལ་དུབ་
ཀྱིས་ཅུང་ཟད་དཀའ་བར་བྱུང་ཡང་། དལ་འབྱོར་གྱི་ལུས་ཆུད་མི་ཟ་བར་བྱ་བ་དང༌། ཐེག་པ་ཆེན་པོའི་ཚུལ་
མི་འདོར་བར་མོས་པར་བྱས་པའི་རྣམ་གཞག་ཡིན་མོད། འདི་ལྟར་བཀོད་པའི་དངོས་དོན་སློབ་མ་རྣམས་
ཀུན་ལ་ཚེ་འདིའི་འབྲེལ་ཐག་འཁྲི་བ་བཅད། བླ་མ་དཀོན་མཆོག་གི་ཕྱོགས་སུ་བློ་སྣ་སྐྱུར་གྱིས་བསྒྱུར་བས་
ཆོས་ལས་མ་བྲལ་བར། གོང་མའི་རྣམ་ཐར་ལ་ཡིད་སྨོན་པས་སྡོད་ས་རི་ཁྲོད་དང་། ལུང་སྟོངས་སུ་བྱེད་པ།
ཚེ་འདིའི་དྲི་མ་ངན་པས་མ་གོས་པས་ཆོས་བརྒྱད་དང་བྲལ་བ། སྙིང་པོ་དོན་གྱི་དགོངས་པའི་དྲན་འཛིན་ལས་
མ་ཡེངས་པར། ཆོས་སྤྱོད་ཁྱད་དུ་མི་གསོད་པར་སེམས་བསྐྱེད་ཀྱི་རྗེས་མཐུན་སེམས་ཅན་ཉེ་རིང་མེད་པ་ལ་
ཕན་ཅི་ཐོགས་བྱེད་པ་དང་། དོན་ཆེན་པོ་ཡལ་བར་མི་འདོར་བར་བརྩོན་པ། གོང་མའི་གདུང་གསོབ་པ། ཚེ་
འདིའི་མཐུན་འཇུག་སྤོང་བ་ལ་སོགས་པའི་ཆོས་ཕྱོགས་སུ་གཞོལ་བ་རེ་ཙམ་འང་སྲིད་མཐའ་མ་བཀག་པས་
དེ་ལྟ་བུའི་རྐྱེན་བསྐུལ་དུ་སོང་ན་ལེགས། ལོག་སྲེད་ཅན་གྱི་ལག་ཏུ་འགྲིམས་ནས་ལོག་པར་བལྟས་པས་
སྐྱབས་གནས་འདོར་བའི་ཉེས་པ་སྤོང་བའི་ཕྱིར་སླ་བར་རིགས་སོ། །དཔལ་ཀུན་ཏུ་བཟང་པོ་ནས་དངོས་
ཅག་བདག་ཡོན་མཆོད་དམ་ཉམས་ཀྱི་དྲི་མས་གོས་པ་མེད་ཅིང་། བརྒྱུད་པ་སྐྱོན་ལྔའི་སེལ་མེད་པས་དམ་
ཚིག་འདི་ལ་བརྩོན་པས་སྒྲིམས་མཛོད། ཚེ་འདིའི་ཆོས་ལྟར་བཅོས་པའི་བྱ་བ་རྩོལ་བ་ཆེན་པོས་ལྡེར་སོ་ལ་
སོགས་སྐུ་གཟུགས། གསུང་རབ་ལ་སོགས་བཞེངས། བསོད་ནམས་མང་པོ་བསགས་ན། རང་ཉིད་ལྷུན་
གྲུབ་ཆོས་སྐུར་སོན་ནས། སྤྲུལ་པ་དུ་མས་འགྲོ་དོན་རྒྱུན་མི་ཆད་པས། སྨིན་གྲོལ་མཛད་པར་གདའ་བས།
དབེན་པའི་གནས་སུ་སྐབས་དོན་གལ་ཆེན་དེ་ལ་དོན་དུ་གཉེར་ན། རང་གཞན་གྱི་དོན་ལྷུན་གྲུབ་ཏུ་གཟིགས་
གདའ་བས་དེ་རྣམས་ཀྱིས་ཐུགས་དགྱེས་པར་མཛོད་འཚལ། བདག་འདྲའི་བན་ལྡོམ་ཀུ་མ་རཱ་ཛ་ལ། ཀུན་
དགས་ཡང་དང་ཡང་དུ་བསྐུལ་བ་དང་། གཞན་ཡང་རེ་རེ་གཉིས་གཉིས་དེ་སྐད་ཟེར་བ་དང༌། ད་ལོའི་
531

བི་མ་སྙིང་ཐིག
སྐབས་སུ་རྩར་སྡོད་ཅིང་གཡོག་པོ་གུས་པར་བྱེད་པ་རིན་རྒྱལ་གྱིས་ཡང་ཡང་བསྐུལ་ནས་བྲིས་པའོ། །འདི་
འདྲའི་ཡི་གེ་འཁྱམས་པ་ན། །མོས་གུས་མི་བྱེད་སྡིག་པ་བསོགས། །དད་ཅན་སུན་འབྱིན་སྐྱོན་བསལ་ཡིན། །
འདི་བྲིས་དགེ་བ་ཅི་ཡོད་པས། །སེམས་ཅན་སངས་རྒྱས་ཉིད་དུ་ཤོག །ཅལ་ཅོལ་རིང་མོ་ཞེས་བྱ་བ་མོས་
གུས་ཅན་གྱིས་གཙོ་བོར་བསྐུལ་བའི་ཕྱིར། སྟག་ལོ་དབྱར་ཟླ་ར་བའི་ཡར་ཚེས་བརྒྱད་ཀྱི་ཉིན་མོར་བྲིས་པ་
འདི་ཡོངས་སུ་རྫོགས་སོ།། །།དགེའོ།། །།
༄༅། །བླ་མ་དམ་པ་ཀུ་མ་རཱ་ཛ་དེ་ཉིད། དྭགས་པོ་དང་ལུང་གི་ཕུར་སྐུ་འདས་པའི་ཚུལ་བསྟན་པའི་ཚེ། ཕྱི་
རབས་ཀྱི་དོན་དུ་འདས་རྗེས་གསུངས་པ། ཡི་གེར་བཏབ་པ་ནི། ཨོཾ་ཨཱཧཱུྃ༔ སྤྲང་པོ་བྱ་བྲལ་གཞོན་ནུ་རྒྱལ་
པོས་གདམས་པ་ནི། །ཨེ་མ་ངས་ནི་ངོ་བོ་སྐྱོང་འདེད་རང་རིག་རྩ་གདར་བཅད། །དམིགས་མེད་སྤྲོས་བྲལ་
མཐའ་དང་བྲལ་བར་རྟོགས། །ཆོས་སྐུའི་ངང་དུ་ཀུ་མ་རཱ་ཛ་འཆི། རང་བཞིན་དབྱིངས་ལ་ལྟ་སྟངས་རིག་པ་
གཅུན། །ཞི་ཁྲོའི་དཀྱིལ་འཁོར་ཐིག་ལེ་ཉག་གཅིག་རྟོགས། ། ལོངས་སྐུའི་ངང་དུ་ཀུ་མ་རཱ་ཛ་འཆི། །ཐུགས་
རྗེས་སེམས་ཅན་གཞན་ཕན་གཙོ་བོར་བྱས། །ཤར་གྲོལ་རིག་པ་ཆོས་ཉིད་མ་དང་འཕྲད། །སྤྲུལ་སྐུའི་ངང་དུ་
ཀུ་མ་རཱ་ཛ་འཆི། །ཡེ་ཐོག་དང་པོའི་སངས་རྒྱས་དྲི་མ་མེད། །གཞིར་སྣང་རང་གདངས་དང་པོའི་བྱུང་སར་
ཐིམ། །ལྷུན་འགྲུབ་སྦུབས་སུ་ཀུ་མ་རཱ་ཛ་འཆི། །ང་ཡི་ཟབ་དོན་སྙིང་པོའི་གདམས་པ་རྣམས། །བཅུད་དུ་དྲིལ་
ནས་ཉམས་ལེན་སྙིང་པོར་བསྟན། །བདག་གི་རྗེས་འཇུག་སྐལ་ལྡན་སྙིང་གི་བུ། །ཇི་ལྟར་བསྒྲུབས་ཀྱང་ཆོས་
དང་མཐུན་པར་མཛོད། །ང་ཡི་གཏམ་བཞུགས་འགྲོ་ཁའི་ཚིག་འདི་རྣམས། །ཕྱི་རབས་དོན་དུ་སྙིང་ནས་མོས་
ལ་སྟོན། །ཏིག་ཏིག་གང་ལ་ཡང་མི་འདུག །ལར་སྣང་བ་འདི་གཏད་པ་མེད་པ་གཅིག་ཡིན། སྐྱག་པ་ངས་
དྲིན་ཆེན་རིན་པོ་ཆེ། ཕཊ་ཕཊ། ཧ་ཧ་ཕཊ། ཅེས་གསུངས་ནས་ཐུགས་འཕོ་བའི་ཚུལ་བསྟན་ཏེ། ས་ཆེན་པོ་
འདི་རབ་ཏུ་གཡོས། ནམ་མཁའ་ལ་སིལ་སྙན་གྱི་སྒྲ་རང་གྲགས། འཇའ་ཚོན་གྱི་གུར་ཕུབ་སྟེ་འགྲོ་བ་རྣམས་
ངོ་མཚར་གྱི་ས་ལ་བཀོད། །སྤྱི།
༄༅། །ཨོཾ་ཨཱཧཱུྃ་གུ་རུ་ཀུ་མ་རཱ་ཛ་ལ་ན་མོ། །གདོད་མའི་མགོན་དང་རྣམ་དབྱེར་མི་ཕྱེད་ཅིང་། །རིག་འཛིན་
ཆེན་པོ་བི་མ་མི་ཏྲ་དངོས། །ཡོན་ཏན་རྒྱ་མཚོ་ནམ་མཁའི་མཐའ་དང་མཉམ། །ཆོས་རྗེ་ཀུ་མ་རཱ་ཛའི་ཞབས་
ལ་འདུད། །དཔལ་ལྡན་ཚོགས་གཉིས་ཡོན་ཏན་རྫོགས་པའི་གཙོ། །འཇིག་རྟེན་གསུམ་མགོན་ཆོས་རྗེ་བླ་མ་
ལ༑ ༑དད་པའི་གདུང་ཤུགས་གཡོ་བའི་ཕྱག་འཚལ་ཞིང་། །སྙིང་ནས་མཆི་མ་འཁྲུགས་པས་སྐྱབས་སུ་མཆི། །
532

བླ་མ་རྒྱལ་བ་ཞང་ཆེན་པོའི་རྣམ་ཐར་སོགས་ཀྱི་སྐོར།
སྐུ་ཚེ་སྔ་མའི་སྔ་མ་དཔག་མེད་ནས། །མཐའ་ཡས་འགྲོ་ལ་ཐུགས་རྗེའི་སྤྱན་དབྱེ་བས། །དེ་རིང་འགྲོ་བ་ཀུན་
གྱི་གཉེན་གྱུར་ཅིག །འདིར་ཡང་ས་སྟེང་འཇིག་རྟེན་རྒྱན་གྱུར་མཆོག །བསྟན་པ་རིན་ཆེན་ཕྱོགས་བཅུར་
རྒྱས་མཛད་ཅིང་། །རླབས་ཆེན་སྤྱོད་པ་དམ་པའི་ཁུར་བསྣམས་ཏེ། །སྣ་ཚོགས་མཛད་པས་འགྲོ་ཀུན་བདེ་ལ་
བཀོད། །གྲགས་དཀར་ཡོན་ཏན་ཕྲེང་བས་གནམ་ས་ཁྱབ། །སླར་ཡང་རྟག་པར་འཛིན་རྣམས་གདུལ་བྱའི་
ཕྱིར། །ཐ་མའི་མཛད་པས་ཤར་ཕྱོགས་དང་ལུང་དུ། །ཆུ་མོ་ལུག་ལོའི་སྟོན་ཟླ་ཐ་ཆུང་ལ། ། མི་རྟག་མྱ་ངན་
འདའ་ཚུལ་བསྟན་པར་གྱུར། ། རྒྱན་གྱུར་འཇིག་རྟེན་བླ་མ་དེ་གཤེགས་ཏེ། །ཡིད་བཞིན་ནོར་བུ་རིན་ཆེན་
དབྱིངས་སུ་སྟོར། །བསྟན་པ་རིན་ཆེན་དཔག་བསམ་ཤིང་ཆག་སྟེ། །གྲུ་ཆེན་འཇིག་རྟེན་བླ་མ་དེ་རིང་ཞིག །
རྣམ་པ་ཀུན་ཏུ་ལྷ་རྫས་ཆར་འབབ་ཅིང་། །འོད་ཟེར་ལྔ་ལྡན་ཡེ་ཤེས་སྣང་བ་གསལ། །ལྷར་བཅས་འཇིག་
རྟེན་ངོ་མཚར་ཡིད་གཡོས་ཏེ། །མཁའ་འགྲོས་མཆོད་སྤྲིན་སིལ་སྙན་སྒྲ་བསྒྲགས་ཏེ། །སྔོན་མེད་སྣང་བ་ངོ་
མཚར་དཔག་མེད་ཅིང་། །སྤོས་བསུང་དྲི་དང་དུས་མིན་རོལ་མོས་གང་། །ཉིན་མཚན་ཁོར་ཡུག་འོད་ལྔའི་
མདངས་ཤར་བས། །བྱང་ཆུབ་སྙིང་པོ་འགྲོ་བ་འདྲེན་པར་མཛོད། །ས་འདི་རིར་བཅས་ཞི་བས་ཆེར་གཡོས་
ཤིང༌། །ནགས་ཚལ་ལྗོན་ཤིང་འདུད་པས་ཕྱག་ཀྱང་འཚལ། །མེ་ཏོག་ཆུ་གཙང་འཛུམ་པའི་མདངས་གསལ་
ཞིང་། །བྱ་དང་རི་དྭགས་སྒྲ་འབྱིན་སྐྱབས་སུ་འགྲོ། །མཁའ་འགྲོའི་སྤྲིན་ཕུང་འདུ་བས་སྡུན་བསུས་ཏེ། །རིག་
འཛིན་རྒྱལ་བའི་ཞིང་དུ་གཤེགས་པར་གྱུར། །བསྟེན་པའི་ཉི་མ་དེ་རིང་འདིར་ནུབ་སྟེ། །འཚོ་བྱེད་སྨན་གྱི་
རྒྱལ་པོ་གཤེགས་ཀྱིས་མེད། །ཐར་ལམ་དེད་དཔོན་དམ་པ་ཞིག་གྱུར་ཅིང་། །བདེ་ལེགས་ཀུན་འབྱུང་ཡིད་
བཞིན་ནོར་བུ་སྟོར། །ཀྱེ་མ་ཀྱི་ཧུད་འཇིག་རྟེན་སྟོངས་ཀྱིས་མེད། །དཀར་ཕྱོགས་ཡེ་ཤེས་ཉིན་བྱེད་ནུབ་གྱུར་
ཅིང་། །བདུད་རིགས་མུན་པའི་ཚོགས་རྣམས་རྒྱས་གྱུར་ཏེ། །རྒྱལ་ཁམས་ཀུན་ཏུ་དུས་ཚིགས་ཡོལ་བར་གྱུར། །
ཞིང་དེའི་སྣང་བ་དམ་པའང་ནུབ་གྱུར་ལ། ། ལྷ་མིའི་འཇིག་རྟེན་མ་རིག་མུན་པས་ལྡོངས། །ཐར་གླིང་ས་
མཁན་ཆེན་པོ་དེ་མེད་པས། །ད་ནི་འགྲོ་བ་མྱ་ངན་བྱ་བའི་རིགས། །རྒྱལ་བ་དྲན་དང་མྱ་ངན་འདས་བསམ་
པས། །ཞི་བའི་གླིང་འགྲོ་ཡོན་ཏན་བསམ་མི་ཁྱབ། ། ཆོས་དེ་ཚད་མེད་ལེགས་པར་གསུངས་པ་སྟེ། །དེ་བས་
ཆོས་ལྷག་དགེ་ཚོགས་རྣམས་འཕེལ་འགྱུར། །ཀྱེ་མ་ཀྱི་ཧུད་ཐུགས་རྗེའི་དབྱིངས་རུམ་ནས། །མགོན་མེད་
བདག་གི་གདུང་བའི་ཚིག་འདི་གསོན། །སྣ་ཚོགས་སྡུག་བསྔལ་མང་ལྡན་འཁོར་བ་པ། །མགོན་མེད་དཔུང་
གཉེན་བྲལ་བའི་ཚོགས་རྣམས་དང་། །བདག་ཅག་དད་ལྡན་ལྟོས་པའི་སྐྱེ་དགུ་རྣམས། །ད་ནི་ཅི་བྱ་སུ་ལ་རེ་
533

བི་མ་སྙིང་ཐིག
བར་བྱ། །བསྟན་ལ་མངོན་པར་ལྷགས་པའི་ལྷ་རྣམས་དང་། །དད་ལྡན་མི་རྣམས་མྱ་ངན་མེས་གདུངས་ཤིང༌། །
དུས་འདིར་ཕན་བཞེད་བྱེད་པའི་ལྗོན་ཤིང་ཆོག །སྐྱབས་དང་སྐྱོབ་པ་དཔུང་གཉེན་མེད་པར་གྱུར། །བདག་
ཅག་གདུལ་བྱའི་བསོད་ནམས་མཚོ་བསིལ་སྐམ། །ཞི་གྱུར་རིན་ཆེན་བླ་མ་དབྱིངས་སུ་ཡལ། །ཆོས་ཀྱི་གླང་
པོ་དེ་རིང་གཟིམས་པར་གྱུར། །རང་བཞིན་འོད་གསལ་ཡེ་ཤེས་ཉི་མ་ནུབ། །ཕན་བདེའི་འོད་དཀར་ནུབ་
རིའི་རྒྱབ་ཏུ་ཡོལ། ། ལྷ་མིའི་བདེ་འབྱུང་བུམ་པ་བཟང་པོ་ཆག །ས་མཁན་དེད་དཔོན་རིག་འཛིན་བླ་མ་
གཤེགས། །གླིང་བཞིར་འཇིག་རྟེན་རྒྱན་གྱུར་སྟོངས་སོ་ཀྱེ། །ཐུགས་རྗེ་ཅན་ཡང་བརྩེ་བ་སྤོངས་བ་བཞིན། །
བདག་ཅག་བོར་ནས་ཞིང་ཁམས་གཞན་དུ་གཤེགས། །མགོན་མེད་སྐྱེ་དགུ་རེ་ཞིང་ལྟོས་པ་རྣམས། །རང་
བཞིན་དོར་ནས་ཡལ་བར་འདོར་ཕོད་དམ། །དུས་མིན་ཉི་ཟླའི་འགྲོས་ཀྱང་མ་ལོག་ལ། །ས་དང་བར་སྣང་
དག་ཀྱང་མ་འཆོལ་ན། །བདག་ཅག་རྣམས་ལ་དུས་ཚིག་འདི་ལྟ་བུ། །མྱ་ངན་གདུངས་པས་སྙིང་ལ་ཁྱབ་པར་
གྱུར། །གང་དུ་བསམ་ཀྱང་དེད་དཔོན་བླ་མ་དྲན། །རི་རྩེ་ནགས་ཀྱི་མཐོངས་དང་གངས་རིའི་འདབས། །
སྒྲུབ་པའི་གནས་མཆོག་སྔོན་ཆད་དགྱེས་དགྱེས་པས། །ས་ཕྱོགས་གང་ནའང་དེང་ནས་ཡོངས་མི་བཞུགས། །
ཉེ་འཁོར་ཉེ་བར་སྤྱད་པའི་ཚོགས་མཐོང་ནས། །དགྱེས་པའི་སྤྱན་མཆོག་གཟིགས་པར་མཛད་དེའང་གྲོངས། །
འོད་གསལ་རིན་ཆེན་ཆོས་ཉིད་བསྒོམ་བསམ་ཡང་། །དམ་པའི་གསུང་རྣམས་དྲན་ནས་མཆི་མ་ཤོར། །ལྷར་
བཅས་འགྲོ་བའི་བསོད་ནམས་དཔག་བསམ་ཤིང་། །ཕན་བདེའི་ཡལ་འདབ་རྒྱས་པར་མི་མཛད་པར། །
དུས་མིན་མེ་ཏོག་འབྲས་བུས་སྐོམ་གྱུར་ཏེ། །གདུལ་བྱའི་བྱ་ཚོགས་ད་ནི་གང་དུ་བསྟན། །འཁོར་བ་མི་བཟད་
སྡུག་བསྔལ་དུ་མའི་ཕྲེང་། །བསྒྲོད་དཀར་ཞུགས་ལ་བརྩེ་བས་མི་གཟིགས་པར། །འཇིགས་པའི་འཕྲང་ལས་
སྐྱེལ་མས་བསླུས་པ་བཞིན། །བདག་ཅག་དོར་ནས་མགོན་པོ་གང་དུ་གཤེགས། །དུས་གསུམ་རྒྱལ་བ་ཀུན་
དང་དབྱེར་མེད་ཅིང་། །དཔག་མེད་མཛད་པས་འགྲོ་བའི་ཁ་ལོ་བསྒྱུར། །མཐོང་ཐོས་དྲན་རེག་འཁོར་བ་
ཕྱིར་བསྙིལ་བ། །ཡོན་ཏན་རྒྱ་མཚོའི་བླ་མ་གང་དུ་གཤེགས། །བརྩེ་བའི་ཐུགས་རྗེ་གཞན་ལས་ལྷག་གྱུར་
ཅིང༌། །མཛད་པའི་ཕྲིན་ལས་གནས་རིགས་ཁྱབ་པར་འཇུག །སྤྱན་དང་མངོན་ཤེས་སྤང་རྟོག་ཕུན་སུམ་
ཚོགས། །འཕགས་པའི་བླ་མ་དེ་རིང་གང་དུ་གཤེགས། །ཐུགས་རྗེའི་མཁའ་ལ་མཁྱེན་བརྩེའི་སྤྲིན་འཁྲིགས་
ཏེ༑ ༑ཕྱི་ནང་གསང་བའི་ཆོས་ཆེན་ཆར་འབེབས་པས། ། མ་ལུས་འགྲོ་བའི་རེ་བ་སྐོང་མཛད་པ། །མཆོག་གྱུར་
བསྟན་པའི་རྩ་ལག་གང་དུ་གཤེགས། །མགོན་པོ་གངས་རིའི་དཀྱིལ་འཁོར་རྒྱས་པ་ལ། །ཐུགས་རྗེ་ཞི་བ་
s34

བླ་མ་རྒྱལ་བ་ཞང་ཆེན་པོའི་རྣམ་ཐར་སོགས་ཀྱི་སྐོར།
བསིལ་བའི་རྒྱུན་བབས་པས། །འགྲོ་ཀུན་ཉོན་མོངས་མེ་ཚོགས་ཞི་མཛད་པ། །ས་འཛིན་འཇིག་རྟེན་གསུམ་
མགོན་གང་དུ་གཤེགས། །ཚོགས་གཉིས་པད་རྫིང་ཡན་ལག་བརྒྱད་ལྡན་ནས། ་།དད་ལྡན་བུང་བ་མང་པོའི་
ཚོགས་རྣམས་ལ། །ཞི་བདེའི་དགའ་སྟོན་དམ་པ་མི་བགྱིད་པར། །རྣམ་གྲོལ་ཡོན་ཏན་ཚོགས་ཆེན་གང་དུ་
གཤེགས། ། ས་གསུམ་སྐྱེ་དགུ་ཞི་ལ་བཞག་གོ་ཞེས། །ཕན་བདེའི་འོད་སྟོང་དྲ་བ་འགྱེད་མཛད་ཅིང་། །འགྲོ་
བའི་ལམ་ཡངས་དཀར་པོར་མཛད་པ་ཅན། །དགེ་ལེགས་ཉིན་མོའི་དབང་ཕྱུག་གང་དུ་གཤེགས། །འཁོར་
ཚོགས་དབུས་ན་ཆ་ཤས་གསལ་བའི་སྐུ། །བྱམས་པའི་ཞལ་བཟང་ལྟ་བས་མི་ངོམས་ལ། །ཐུགས་རྗེའི་ཕྱག་
གཉིས་འགྲོ་ལ་སྐྱོང་མཛད་པ། །མགོན་པོ་སྟོན་ཟླའི་དཀྱིལ་འཁོར་གང་དུ་གཤེགས། །འཁོར་བའི་ཆུ་གཏེར་
ཤིན་ཏུ་བརྒལ་དཀའ་ལས། །སྲིད་གསུམ་རྒྱ་མཚོའི་ཕ་རོལ་སྒྲོལ་མཛད་ཅིང་། །ཞི་བ་རིན་ཆེན་གླིང་དུ་སྐྱེལ་
མཛད་པ། །གྲུ་ཆེན་མཉན་པའི་རྒྱལ་པོ་གང་དུ་གཤེགས། །ཐོགས་མེད་དུས་ནས་ཉེ་བར་གོམས་པ་ཡིས། །
འཁོར་བའི་གཅོད་ནད་ཤིན་ཏུ་སྦྱངས་དཀའ་བར། །ཞི་མཛད་བདུད་རྩིའི་གསོས་སྨན་ཀུན་གྱི་བདག །འཚོ་
བྱེད་སྨན་པའི་རྒྱལ་པོ་གང་དུ་གཤེགས། །ཉི་ཟླའི་སྣང་བས་གསལ་བར་མ་ནུས་པའི། །གཏི་མུག་མུན་པ་
རྨད་བྱུང་སེལ་མཛད་ཅིང་། །གདུལ་བྱའི་མཁའ་ལ་མཁྱེན་བརྩེའི་རྣམ་གྲོལ་ཅན། །སྔོན་མེད་ནམ་མཁའི་
ནོར་བུ་གང་དུ་གཤེགས། །རླབས་ཆེན་མཛད་པ་ཐུགས་རྗེའི་རང་བཞིན་ནི། །ཆུ་སྲིན་འཛིན་པ་ཁྲི་ཡིས་མི་
བསྐྲུན་པ། །འབྱུང་པོ་འཛིན་མ་འདི་ན་མཚུངས་པ་མེད། །དཔག་ཡས་སྐྱེས་དགུའི་བླ་མ་གང་དུ་གཤེགས། །
མི་གཡོ་དྭངས་པ་རྒྱ་མཚོའི་རང་བཞིན་ལ། །འདོད་འབྱུང་ནོར་བུ་གདེངས་ཅན་གཙུག་གིས་རྒྱན། །ས་སྟེང་
རྒྱན་གྱུར་མཚུངས་མེད་ཆོས་ཀྱི་རྗེ། །གཞན་ལས་ཆེ་མཆོག་བླ་མ་གང་དུ་གཤེགས། །བསོད་ནམས་ཡེ་ཤེས་
ཚོགས་ཆེན་རྫོགས་པའི་སྐུ། །མཐོང་བ་ཙམ་གྱིས་དད་པའི་རླབས་གཡོ་ཞིང་། །འགྲོ་ཀུན་བསོད་ནམས་ཞིང་
གི་མཆོག་གྱུར་པ། །ལྷར་བཅས་འཇིག་རྟེན་མཆོད་སྡོང་གང་དུ་གཤེགས། །འཁོར་གྱི་ཁྱམས་སུ་ཚངས་
དབྱངས་སེང་གེའི་སྒྲ། །དམ་ཆོས་རིན་ཆེན་ཆར་པ་འབེབས་མཛད་ཅིང་། །མ་རིག་ཐེ་ཚོམ་དྲ་བ་གཅོད་ལ་
མཁས། །ཡེ་ཤེས་རྔ་སྒྲའི་བླ་མ་གང་དུ་གཤེགས། །ཆོས་ཉིད་མི་གཡོ་ཏིང་འཛིན་ཡངས་པའི་ཀློང་། །འོད་
གསལ་ཉི་ཟླ་དགོངས་ཀློང་རྒྱ་ཆེ་ཞིང་། །མཉམ་རྗེས་དབྱེར་མེད་རྟག་ཏུ་ཆོས་སྐུའི་ངང་། །དབྱིངས་རིག་
མཐར་ཕྱིན་བླ་མ་གང་དུ་གཤེགས། །དཔག་མེད་དུས་ནས་མཁྱེན་བརྩེ་རླབས་ཆེ་ཞིང་། །ལུང་རིག་མན་ངག་
སྙིང་པོའི་གངས་ཆེན་མཚོ། །བྱིན་རླབས་དངོས་གྲུབ་རིན་ཆེན་འབྱུང་བའི་གནས། །ཡོན་ཏན་རྒྱ་མཚོའི་བླ་མ་
535

བི་མ་སྙིང་ཐིག
གང་དུ་གཤེགས། །ཞི་རྒྱས་དབང་དྲག་ཕྲིན་ལས་མངའ་བརྙེས་ཤིང༌། །རླབས་ཆེན་མཛད་པས་གདུལ་བྱ་
གང་དུ་སྐྱོང་། ། འོད་གསལ་བསྟན་པ་ཕྱོགས་བཅུར་རྒྱས་མཛད་པ། །སྟོབས་ཆེན་རྒྱལ་བའི་རྣམ་འཕྲུལ་གང་
དུ་གཤེགས། །བདག་ཅག་དད་ལྡན་འགྲོ་ལ་མི་གཟིགས་པར། །གདོད་མའི་དབྱིངས་སུ་ཞི་ལ་ཐུགས་གཞོལ་
བ༑ ༑བརྩེ་ཆེན་ཐབས་མཁས་ཐུགས་རྗེ་གང་དུ་གཤེགས། །སླན་ཆད་ཁྱེད་ཞལ་མཐོང་བའི་སྐབས་མཆིས་
སམ། །ཐ་མའི་མཛད་པ་མངོན་པར་སྐྱོང་བའི་གནས། །དགེ་བའི་འཇིག་རྟེན་སྟོང་ལ་མི་གཟིགས་སམ། །
སྡུག་བསྔལ་མང་ལྡན་མེ་ཚོགས་སྤུངས་པ་འདིར། །ཐུགས་རྗེའི་ཆར་རྒྱུན་བསིལ་བས་མི་སྦྱོང་ངམ། །མགོན་
གྱུར་དག་ཀྱང་རེ་བ་མེད་མཛད་ན། །བདག་ཅག་རྣམས་ལ་སུ་ཞིག་སྐྱབས་སུ་གྱུར། །ཀྱེ་མ་སྐྱབས་མཆོག་བླ་
མ་ཐུགས་རྗེ་ཅན། །ཞི་བའི་དབྱིངས་ནས་ཐུགས་རྗེས་ཕྱག་སྐྱོངས་ལ། །བདག་ཅག་འགྲོ་ཀུན་དེ་རིང་དྲང་དུ་
གསོལ། །འཁོར་བའི་རྒྱ་མཚོ་སྟོངས་པར་མཛད་དུ་གསོལ། །དེ་ལྟར་གདུང་བས་ཉིན་མཚན་གསོལ་བ་
འདེབས། །གུས་པས་ཕྱག་འཚལ་རྟག་ཏུ་སྐྱབས་སུ་མཆི། །བདག་དང་མཁའ་མཉམ་སེམས་ཅན་ཐམས་ཅད་
ཀྱི༑ ༑དུས་རྣམས་རྟག་ཏུ་འདྲེན་མཆོག་མཛད་དུ་གསོལ། །མཐའ་ཡས་ཞིང་དང་འགྲོ་བ་ཇི་ཙམ་པར། །བློ་
ཡིས་མངོན་སྤྲུལ་ དེ་ དག་ ཐལ་སྦྱོར་ཏེ། །དད་བརྒྱའི་འདབ་སྟོང་གཡོ་བས་ ཕྱག་ འཚལ་ཞིང༌། །བསྟོད་
དབྱངས་ཡན་ལག་རྒྱ་མཚོས་བསྟོད་པར་བགྱི། །འགྲོ་བའི་མགོན་པོ་ཤིན་ཏུ་ཐུགས་རྗེ་ཅན། །རྒྱན་གྱུར་
འཇིག་རྟེན་བླ་མ་དེང་ཤར་དེ། །འོད་གསལ་སྙིང་པོའི་བསྟན་པ་གསལ་མཛད་ནས། །ཞི་བའི་དབྱིངས་སུ་
གཤེགས་ལ་གུས་ཕྱག་འཚལ། །ཐུགས་རྗེས་རྟག་ཏུ་འཁོར་བ་ཡོངས་བཟུང་སྟེ། །ཞི་བ་ཕྱོགས་གཅིག་མྱ་ངན་
མི་འདའ་བར། །འགྲོ་ལ་ཕན་གཟིགས་ཐ་མའི་མཛད་པ་ཡིས། །ངོ་མཚར་འཇིག་རྟེན་ཁྱབ་ལ་གུས་ཕྱག་
འཚལ། །སྟོན་ཁའི་ཟླ་བ་དང་པོ་ཞི་བ་ཡིས། །ནགས་ཁྲོད་དམ་པར་སྐུ་ཚེ་གཏོང་བ་ལས། །སླར་ཡང་བྱིན་
རླབས་ཐུགས་རྗེས་རྨད་དུ་བྱུང་། །རྒྱལ་བའི་མཛད་པར་མཚུངས་ལ་གུས་ཕྱག་འཚལ། །གང་དུ་མགོན་པོ་མྱ་
ངན་འདས་གྱུར་པ། །དེ་ཚེ་ས་དང་ནགས་ཚལ་བཅས་པ་གཡོས། །དུས་མིན་སྒྲ་དང་སིལ་སྙན་དཔག་མེད་
འཁྲོལ། །ལྷ་རྫས་མཆོད་པས་མཛེས་ལ་གུས་ཕྱག་འཚལ། །ཕྱོགས་རྣམས་སྟོན་ཁའི་མདོག་བཟང་མཛེས་པ་
ལས། །དད་པའི་མཁའ་དབྱིངས་འོད་ལྔའི་བླ་རེ་བྲེས། །དྲྭ་བ་དྲྭ་ཕྱེད་ཟླུམ་འཁྲིགས་ཟ་འོག་རིས། །རབ་
འཁྱིལ་སྣང་བ་ཤར་ལ་གུས་ཕྱག་འཚལ། །སྐུ་གདུང་མཆོད་ལས་ཉིན་མཚན་ཕྱེད་པར་ཡང་། །མཁའ་འགྲོའི་
སྒྲ་དང་སི་སྙན་གླིང་བུ་དང་། །ལྷ་རྫས་རོལ་མོ་འོད་ལྔའི་སྣང་བར་བཅས། །ཡ་མཚན་མཆོད་སྤྲིན་མཐོ་ལ་
s36

བླ་མ་རྒྱལ་བ་ཞང་ཆེན་པོའི་རྣམ་ཐར་སོགས་ཀྱི་སྐོར།
གུས་ཕྱག་འཚལ། །གང་ལ་སྐུ་གདུང་ཞུགས་ཀྱིས་འབར་བ་ན། །འོད་ལྔའི་སྣང་བས་ནམ་མཁའ་ཁྱབ་གྱུར་
ཅིང་། །འགྲོ་ཀུན་མི་རྟོག་བསམ་གཏན་ས་ལ་གནས། །ངོ་མཚར་སྣང་བས་ཁྱབ་ལ་གུས་ཕྱག་འཚལ། །དེ་ཚེ་
མཁའ་ལ་སྙན་པའི་སྒྲ་གྲགས་ཅིང་། །དུས་སྤྲིན་རྩེ་ལ་འོད་ཟེར་ཚོགས་ཤར་བས། །ནམ་མཁའི་དབྱིངས་ཁྱབ་
ཁྱད་པར་ནུབ་ཕྱོགས་གསལ། །འགྲོ་བའི་ཡིད་རབ་གཡོ་ལ་གུས་ཕྱག་འཚལ། །ཐབས་ཀྱི་སྐུ་གདུང་རྒྱས་
པར་མཛད་པ་ལས། །དབུ་ཐོད་རིལ་བུ་འོད་ལྔའི་དཀྱིལ་འཁོར་དུ། །རང་བྱོན་འོད་ལྔའི་ཀློང་ན་རྫོགས་པར་
བཞུགས། །ངོ་མཚར་རྟེན་དུ་གྱུར་ལ་གུས་ཕྱག་འཚལ། །སིལ་བུའི་གདུང་གཞུག་མཆོད་རྟེན་བཞེངས་པ་
ནའང་། །འོད་ལྔའི་གདུགས་དང་བླ་རེས་རྒྱལ་མཚན་མཆོག །ནམ་མཁའི་དབྱིངས་ནི་སྣང་བས་མཛེས་གྱུར་
པ༑ ༑བསོད་ནམས་ཞིང་དུ་གྱུར་ལ་གུས་ཕྱག་འཚལ། །དམ་པ་རྣམས་ཀྱི་ཚུལ་འདི་བསམ་མི་ཁྱབ། །སྲིད་པ་
ཇི་སྲིད་ཕན་བདེ་མཛད་པ་སྟེ། །འདི་ཡི་རླབས་ཆེན་སྤྱོད་པ་མཐའ་ཡས་པ། །འདི་ལྟའོ་ཞེས་བསམ་པའི་ཡུལ་
ལས་འདས། ། ལ་ལར་གཤེགས་དང་ལ་ལར་བལྟམས་པ་དང་། །ལ་ལར་མཉམ་གཞག་ལ་ལར་ཞིང་རྣམས་
སྦྱོང་། ། ལ་ལར་དོན་མཛད་ལ་ལར་བདུད་རྣམས་འདུལ། །དབྱིངས་ལས་མི་གཡོ་སྤྲུལ་པ་རྒྱུན་མི་ཆད། །དེ་
སླད་བདག་ཅག་དོན་ལྡན་འགྲོ་བ་རྣམས། །འཁོར་བའི་གནས་ནས་ཞི་བའི་ནགས་འདབས་སུ། །འདི་ཡི་
ཐུགས་ རྗེས་མྱུར་དུ་འདྲེན་ངེས་པས། །དུས་མེད་རྒྱུན་དུ་གུས་པས་གསོལ་བ་འདེབས། །དམ་པ་འདི་དང་
འགའ་ཞིག་འཕྲད་གྱུར་ཏེ། །གསུང་ཙམ་ཐོས་དང་ཞལ་མཐོང་སྐྱེ་དགུ་རྣམས། །ངན་སོང་རྣམས་ཆད་ཐར་
ལམ་བྱང་ཆུབ་རྙེད། །དེ་སོགས་ཡོན་ཏན་བརྗོད་ཀྱིས་ཡོངས་མི་ལངས། །ལྷར་བཅས་འགྲོ་བའི་དེད་དཔོན་
བླ་མ་ལ། །བདག་གཞན་མ་ལུས་གུས་པའི་ཕྱག་འཚལ་ཞིང་། །ནམ་མཁའི་མཐའ་ཀླས་ཏིང་འཛིན་སྤྲིན་
ཚོགས་ཀྱིས། །མངོན་པར་བཀང་སྟེ་བླ་མེད་མཆོད་སྤྲིན་བགྱི། །ལུས་དང་ངག་ཡིད་སྡིག་ཀུན་ཅི་མཆིས་པ། །
ཐུགས་ རྗེའི་ ཟེར་གྱིས་བསལ་བར་མཛད་དུ་གསོལ། །ལས་དང་ཉོན་མོངས་མེ་ཚོགས་ཇི་སྙེད་ཀུན། །ཡེ་
ཤེས་ཆུ་བོས་ཞི་བར་མཛད་དུ་གསོལ། །དེང་ནས་བྱང་ཆུབ་སྙིང་པོ་མཆིས་ཀྱི་བར། །ཁྱེད་ཀྱིས་རྣམ་གྲོལ་
ཐུགས་རྗེས་ཕྱག་རྐྱངས་ལ། །འཁོར་བ་ངན་སོང་སྡུག་བསྔལ་མི་འབྱུང་ཞིང་། །ཐེག་པ་དམན་ལ་བསྐྱབ་པར་
མཛད་དུ་གསོལ། །རྟག་ཏུ་བཤེས་གཉེན་དམ་པ་བརྟེན་བྱེད་ཅིང་། །འོད་གསལ་ཡེ་ཤེས་ས་དང་ལམ་རྫོགས་
ནས། །བྱང་ཆུབ་ཞི་བ་ཐོབ་པར་མཛད་དུ་གསོལ། །བདག་ཅག་གང་དུ་སྐྱེ་བ་རྣམ་ཀུན་ཏུ། །ཁྱེད་དང་མི་
འབྲལ་བསྒྲོད་པ་གཅིག་པ་ཡིས། །གཞན་དོན་རླབས་ཆེན་ཕྲིན་ལས་རྫོགས་པར་ཤོག །ཐུགས་རྗེའི་སྤྱན་
537

བི་མ་སྙིང་ཐིག
མཆོག་དམ་པ་དཀྱུས་རིང་བས། །
དུས་རྣམ་ཀུན་ཏུ་བདག་ཅག་གཟིགས་མཛོད་ལ
། །ཉེས་ཀུན་རྣམ་སེལ་
བུ 
.ལེགས་དགུ་ལྷུན་གྲུབ་ནས། །
འདོད་དགུའི་རེ་བ་རྫོགས་པར་མཛད་དུ་གསོལ
། །སྐྱབས་དང་སྐྱོབ་པ་དཔུང་
གཉེན་མཛད་དུ་གསོལ། །
མགོན་དང་བཤེས་དང་ས་མཁན་མཛད་དུ་གསོལ
། །ཡེ་ཤེས་འོད་གསལ་སྒྲོན་མེ་
སྦར་དུ་གསོལ། །
འདུ་འབྲལ་མེད་པར་བྱིན་གྱིས་བརླབ་ཏུ་གསོལ
། །དེ་ལྟར་བདག་བློ་མོས་པའི་གདུང་
ཤུགས་ཀྱིས། །
མཆོག་ཏུ་གུས་པས་གསོལ་བ་བཏབ་པ་ཡི
དགེ་བ་འདི་ཡིས་བདག་དང་འགྲོ་བ་ཀུན། །
འཆི་མེད་མྱ་ངན་མེད་པའི་གནས་ཐོབ་ཤོག 
བླ་མ་དམ་པ་ཀུ་མ་རཱ་ཛ་དགོངས་པ་ཡོངས་སུ་མྱ་ངན་ལས་
འདས་པའི་ཚེ། 
གདུང་བའི་ཡིད་དང་སྨྲེ་སྔགས་གི་སྒོ་ནས་གསོལ་བ་འདེབས་པའི་རབས་པདྨ་སྟོང་ལྡན་ཞེས་
བྱ་བ། 
བླ་མ་དམ་པ་ལ་མི་ཕྱེད་པའི་དད་པ་དང་ལྡན་ཞིང་། བདེ་བར་གཤེགས་པའི་གསུང་རབ་ཕལ་པོ་ཆེ་
ལ་ཐོས་པ་དང་། བསམ་པ་དང་། 
སྒོམ་པ་ལས་བྱུང་བའི་ཤེས་རབ་ལེགས་པར་སྦྱངས་པ
། ཀུན་མཁྱེན་ངག་
གི་དབང་པོས་སྦྱར་བ་འདི་ཡོངས་སུ་རྫོགས་སོ
། །ཤུདྡྷཾ། སརྦ་མངྒ་ལཾ།། །
538

ཀུན་མཁྱེན་དྲི་མེད་འོད་ཟེར་གྱི་རྣམ་ཐར་མཐོང་བ་དོན་ལྡན།
༄༅ ། །ཀུན་མཁྱེན་དྲི་མེད་འོད་ཟེར་གྱི་རྣམ་
ཐར་མཐོང་བ་དོན་ལྡན་
བཞུགས་སོ། །
ཨོཾ་སྭ་སྟི་སརྦ་མཾ་ག་ལ་སིདྡྷི་ཕ་ལ་ཧོ། བླ་མའི་རྣམ་ཐར་མཐོང་བ་དོན་ལྡན་ཞེས་བྱ་བ། བརྒྱུད་པ་གསུམ་གྱི་བླ་
མ་དམ་པ་རྣམས་ལ་ཕྱག་འཚལ་ལོ། །གང་གི་ཐོག་མར་འགྲོ་དོན་ཐུགས་བསྐྱེད་ནས། །བར་དུ་གྲངས་མེད་
དབུ་ལ་ཁུར་ཆེན་ཁྱེར། །ཐ་མར་བྱང་ཆུབ་མངོན་པར་སངས་རྒྱས་ནས། །ལྷ་མཛེས་སྲས་མཆོག་ལུམྦིའི་ཚལ་
བལྟམས་བཞིན། །སྐྱེས་མཆོག་འདི་ ཡང་དེ་ ཡི་ རྗེས་འགྲོ་བའི། །སྔོན་རོལ་བསྐལ་པ་མང་པོར་ཚོགས་
བསགས་ནས། །བར་དུ་བརྩོན་པའི་གོ་ཆ་མཐའ་ཡས་ཤིང༌། །ཐ་མར་དོན་གཉིས་མཛད་དེ་གཙུག་གིས་
མཆོད། །བདག་ཉིད་ཆེན་པོ་དྲི་མེད་འོད་ཟེར་གྱི། །རྣམ་ཐར་ནམ་མཁའི་མཐའ་དང་རྒྱ་མཚོའི་ཁྱོན། །ཚུར་
རོལ་བློ་ཡིས་རྟོགས་པར་དཀའ་ན་ཡང་། །བཀའ་དྲིན་དྲན་དང་ཕྱི་རབས་དོན་དུ་སྤྲོ། །ཆུར་ཉལ་ཚལ་ན་རྟ་
བདུན་ཤར་བ་ཡིས། །རྐང་དྲུག་དགའ་སྟོན་འཕེལ་བར་གྱུར་པ་ལྟར། །བདག་བློའི་སྙིང་གི་པདྨོ་ཁ་ཕྱེས་ལ། །
འཆད་རྩོད་རྩོམ་པའི་སྤོབས་པ་བསྐྱེད་དུ་གསོལ། ༈ །དེ་ཡང་འདིར་སྐྱེས་མཆོག་དེའི་བཀའ་དྲིན་མི་འདོར་
བ་དང་། །ཕྱི་རབས་སྐལ་ལྡན་རྣམས་ཀྱི་དོན་དུ། ཆོས་རྗེ་རིན་པོ་ཆེའི་རྣམ་ཐར་མཐོང་བ་དང་། ཐོས་པ་དང་།
རྟོགས་པའི་ཚུལ་མདོ་ཙམ་ཞིག་ཡི་གེར་འགོད་པ་ལ། བླ་མ་དམ་པ་རྣམས་ཀྱིས་བྱིན་གྱིས་བརླབ་ཏུ་གསོལ། །
མཁའ་འགྲོ་ཆོས་སྐྱོང་གི་ཚོགས་རྣམས་ཀྱིས་སྟོང་གྲོགས་མཛོད་ཅིག དེ་ལ་བཅོམ་ལྡན་འདས་རྣམ་པར་སྣང་
མཛད་གང་ཆེན་མཚོའི་སྐུའི་ཞིང་ཁམས་ཐམས་ཅད་ཁྱབ་ཅིང་སྐུ་ལ་ཞིང་ཁམས་ཐམས་ཅད་ཡོངས་སུ་རྫོགས་
པ༑ ཞབས་རྡོ་རྗེ་སྐྱིལ་མོ་ཀྲུང་དུ་བཞུགས་པའི་ཕྱག་གཉིས་མཉམ་གཞག་གི་མཐིལ་ན། ལྷུང་བཟེད་སྤོས་
ཆུས་གཏམས་པར་མེ་ཏོག་ཉི་ཤུ་ལྔ་བརྩེགས་མར་གནས་པའི་བཅུ་གསུམ་པ། ཐུགས་ཀ་དཔལ་གྱི་བེའུའི་
ཐད་པདྨའི་ཟེའུ་འབྲུ་གཅིག་གི་སྟེང་ན་གཞི་དང་སྙིང་པོ་མེ་ཏོག་གིས་བརྒྱན་པ་ཞེས་བྱ་བ། ཐུབ་པའི་དབང་
པོ་འདིའི་གདུལ་ཞིང་འཛམ་གླིང་བྱེ་བ་ཕྲག་བརྒྱར་གནས་པ་ལ། གླིང་བཞི་ལས་ལྷོ་ཕྱོགས་འཛམ་གླིང་།
སའི་ལྟེ་བ་རྡོ་རྗེ་གདན་ལས་དཔག་ཚད་བརྒྱ་ལྷག་གིས་བགྲོད་པའི་ས་ཕྱོགས་གཡོ་རུ་གྲོ་ཕུ་སྟོད་གྲོང་ཞེས་བྱ་
བར། སློབ་དཔོན་ཆེན་པོ་པདྨའི་དངོས་སློབ། དཔལ་རྟ་མགྲིན་གྱི་གྲུབ་ཐོབ་གདུང་རུས་ངན་ལམ་མཚན་
539

བི་མ་སྙིང་ཐིག
བཙུན་པ་རྒྱལ་བ་མཆོག་དབྱངས་ཞེས་བྱ་བ་དེའི་གདུང་རུས་ཀྱི་བརྒྱུད་པ་ཟམ་མ་ཆད་པ་དེའི་མི་རབས་ཉི་ཤུ་
རྩ་ལྔ་སོང་བ་ན། ཨ་མེས་ལྷ་སྲུང་ཞེས་བྱ་བ་བདུད་རྩི་སྨན་གྱི་གྲུབ་པ་ཐོབ་པ། དགུང་ལོ་བརྒྱ་དང་ལྔ་ཐུབ་པ་
སློབ་དཔོན་བསྟན་པ་སྲུང་ཞེས་བྱ་བ་གཅིག་དང་། ཡུམ་མཁའ་འགྲོའི་སྤྲུལ་པ་འབྲོག་བཟའ་བསོད་ནམས་
རྒྱན་གཉིས་ཀྱི་སྲས་སུ་འཁྲུངས་པའི་ལྟས་ལ། ཡུམ་གྱི་རྨི་ལམ་དུ་སེངྒེ་ཆེན་པོ་གཅིག་གི་དཔྲལ་བར་ཉི་མ་
གཉིས་དུས་གཅིག་ལ་ཤར་བ་འོད་ཟེར་ཁྱིལ་ཁྱིལ་མོ་རང་གི་ལུས་ལ་ཐིམ་པ་རྨིས་ཏེ། དུས་ཚོད་ས་ཕོ་སྤྲེའུའི་
ལོ་ཟླ་བ་གཉིས་པའི་ཚེས་བརྒྱད། སྐར་མ་རྒྱལ་འཛོམས་པ་ལ་སྐུ་བལྟམས་པའི་ཚེ། བུད་མེད་ནག་མོ་རལ་
གྲི་ཐོགས་པ་བཞིན་དང་མཆེ་བ་གཉེར་བ་ཞིག་ན་རེ། ངས་བསྲུངས་པ་ཡིན་ཟེར་ནས་ཕྱག་ཏུ་བླང་། སླར་
ཡུམ་ལ་གཏད་དེ་མི་སྣང་བར་གྱུར་ཏོ། །དེ་ནི་ནམ་གྲུ་རེ་མ་ཏིའོ། །ཡང་ལན་གཅིག་ཡུར་མ་བྱེད་དུས། མུ་
ཁར་བསྙལ་ནས་ཡོད་པའི་ཚེ། ཡུམ་བྱ་བ་གཅིག་གིས་བྲེལ་ནས་ཡོད་དུས། སེར་བ་བབས་པས་བུ་ཆུང་
བརྗེད་ནས་ནང་དུ་ཕྱིན་པ་དང་། དྲན་ནས་ཞིང་ཁར་བལྟས་པས་བུ་ཆུང་མི་འདུག་ནས། ངུ་ཞིང་ནང་དུ་ཡོང་
བ་དང༌། སྔར་གྱི་བུད་མེད་ནག་མོ་དེས། བུ་ཆུང་མཛོད་ནས་ཁྱེར་བྱུང་སྟེ། རལ་གྲི་བརྡེག་ལ་ཁད་བྱས་
ནས་སྤྲུལ་པའི་སྐུ་ལ་བརྙས་པ་བྱེད་པ་ཟེར་ནས་མི་སྣང་བར་གྱུར་ཏོ། །རང་བཞིན་དུས་ཐམས་ཅད་དུ། ནམ་
གྲུ་རེ་མ་ཏཱི་གཟུགས་ཐ་དད་པའི་སྒོ་ནས་འབྲལ་བ་མེད་པར་ཞབས་ཏོག་བྱས་སོ། །དེ་ཡང་སྤྲུལ་པའི་སྐུ་ཡིན་
པར་པདྨའི་བཀའ་ཆེམས་ལས་ལུང་བསྟན་ཟིན་པ་ཡིན་ཏེ། དུས་ཀྱི་ཐ་མ་ལ་རྒྱལ་བ་མཆོག་དབྱངས་ཀྱི་
རིགས་རྒྱུད་ཀྱི་ཐ་མ་ལ་འཇམ་དབྱངས་ཀྱི་སྤྲུལ་པ་གཅིག་གིས་སྔགས་ཀྱི་བསྟན་པ་དར་བར་བྱེད་ཅིང༌། དེ་
ནས་ཡང་བརྒྱུད་པ་གཉིས་ཀྱི་བར་དར་བར་བྱེད་པ་ཡིན་ཏེ། ༈ ། ལུམྦིའི་ཚལ་ན་དོན་གྲུབ་བལྟམས་པའི་ཚེ། །
ལྷ་དབང་ཀླུ་ཡི་རྒྱལ་པོས་ཁྲུས་གསོལ་ནས། །དར་དཀར་སླེ་ལུས་བླངས་ནས་ཤིས་པ་བརྗོད། །དགའ་བའི་
མདངས་ཕྱུངས་ལེགས་པར་མཆོད་པ་ལྟར། །སྐྱེས་མཆོག་འདི་ཡང་བལྟམས་པར་གྱུར་པའི་ཚེ། །ནམ་གྲུ་རེ་
མ་ཏཱི་ཡི་ཕྱག་གཉིས་ཀྱིས། །ལེགས་པར་བླངས་ནས་བསྲུང་ཞིང་སྐྱོབ་བོ་ཞེས། །སླར་ཡང་ཡུམ་ལ་གཏད་
ནས་མི་སྣང་གྱུར། །ཞེས་པ་ནི་བལྟམས་པའི་ཚིགས་སུ་བཅད་པའོ། །དེ་ལྟར་ཆུང་ངུ་ནས་དད་པ་དང༌།
༈ སྙིང་རྗེ་དང་བློ་གྲོས་ཆེ་ཞིང་དགུང་ལོ་ཆུ་ཕོ་བྱི་བལྔ་ནས་འབྲི་ཀློག་ཞིབ་པར་མཁྱེན། ཤིང་སྟག་བདུན་ལ་ཡབ་
ལས་བདེ་གཤེགས་འདུས་པ། རྟ་མགྲིན། ཕུར་པ། གུ་རུའི་ཕྲིན་ལས་ གཞུང༌། སྨན་རྩིས་ལ་སོགས་པ་
མཁྱེན་པར་མཛད། མེ་འབྲུག་དགུང་ལོ་དགུ་ལ་གྲྭ་ཕྱི་ཚོང་འདུས་སུ། ཉི་ཁྲུ། བརྒྱད་སྟོང་པ་གཉིས་བརྒྱ་ཚར་བཏོན་
540

ཀུན་མཁྱེན་དྲི་མེད་འོད་ཟེར་གྱི་རྣམ་ཐར་མཐོང་བ་དོན་ལྡན།
པས་ཐུགས་ལ་ཆུད། དགུང་ལོ་ས་མོ་ལུག་བཅུ་གཉིས་ལ་བསམ་ཡས་སུ་མཁན་པོ་བསམ་རིན་པ་དང༌། སློབ་
དཔོན་ལྷ་ཀུན་དགའ་འོད་ཟེར་ལས་རབ་ཏུ་བྱུང་ནས་ཚུལ་ཁྲིམས་བློ་གྲོས་ཞེས་མཚན་གསོལ་ཏེ། འདུལ་བ་
བསླབས་ཤིང། བཅུ་གཉིས་ལ་གྲྭ་སྐོར་དང་བཤད་པ་མཛད་དོ། །ཟས་གཙང་སྲས་པོ་ཁབ་ནས་མངོན་ཕྱུང་སྟེ། །
རྣམ་དག་དྲུང་དུ་རབ་བྱུང་བསྙེན་པར་རྫོགས། ། འཁོར་བའི་ཉེས་དམིགས་གཟིགས་པའི་ཚུལ་བསྟན་ནས། །
འགྲོ་བའི་ཁ་ལོ་གྱེན་ལ་བསྒྱུར་བར་མཛོད། །དེ་ལྟར་དམ་པ་འདི་ཡང་བསམ་ཡས་སུ། །བསྟན་པའི་གཞི་མ་
འདུལ་བ་ཡིན་དགོངས་ནས། །ཉན་ཅིང་བཤད་ནས་ཕུལ་དུ་ཕྱིན་པར་མཛད། །ཐུབ་ཆེན་རྗེས་འགྲོ་དེ་ལ་
གུས་པས་འདུད། ༈ །དེ་ནས་དགུང་ལོ་བཅུ་དྲུག་ལ། །སློབ་དཔོན་བཀྲ་ཤིས་རིན་ཆེན་ལ། ལམ་འབྲས་
གཉིས་དང༌། ཆོས་དྲུག་གཉིས་དང་། ཕག་མོའི་ཆོས་དྲུག་དང༌། བདེ་མཆོག་དྲིལ་བུ་པའི་དབང་དང་བཅས་
པ༑ ཕྱག་རྡོར་འཁོར་ལོ་ཆེན་པོའི་དབང་གདམས་པར་བཅས་པ་ཞུས་ཤིང༌། སློབ་དཔོན་དབང་ཡེས་ལས་
དུས་འཁོར། །གསར་མའི་རྒྱུད་འབུམ་ལ་སོགས་རྒྱུད་སྡེ་མང་པོ་དང་། ཟ་ལུང་རིན་པོ་ཆེ་ལས་ཞང་ཚལ་པའི་
ཆོས་སྐོར། རྒོད་ཚང་པའི་ལམ་ཁྲིད། དམ་པའི་ཞི་བྱེད་སྔ་ཕྱི་བར་གསུམ། མ་ཅིག་གི་གཅོད་རྣམ་དྲུག་ལ་
སོགས་པ་གསན་ཅིང་། དགུང་ལོ་བཅུ་དགུ་ས་ཕོ་སྟག་ལ་གསང་ཕུར་བྱོན་ནས། མཁས་པའི་ཕུལ་དུ་ཕྱིན་པ་
བླ་བྲང་བ་ཆོས་དཔལ་ལྡན་རྒྱལ་མཚན་པ། ཆོས་གྲགས་གཉིས་ཀྱི་དྲུང་དུ། བྱམས་པའི་ཆོས་ལྔ། ཚད་མ་
རྣམ་འགྲེལ། ཚད་བཏུས་རྣམས་ཀྱི་ཉན་བཤད་ལོ་དྲུག་ཞུན་ཐར་ལེགས་པར་བཅད་དེ། མགོན་པོ་བྱམས་
པའི་རྒྱུད་བླ་མར། རྣམ་རྟོགས་ལས་གཞན་དེ་དག་གི །སྤང་རྒྱུ་གཞན་མེད་དེ་ཡི་ཕྱིར། །ཐོས་པ་དེ་ཕྱིར་ཐོས་
པ་མཆོག །ཅེས་དང་མཐུན་པར་དམ་པ་དེ་ཉིད་ཀྱིས། །ཐོས་བསམ་གནས་ལ་བློ་གྲོས་ལེགས་སྦྱངས་ནས། །
མི་ཤེས་མུན་སེལ་རྨོངས་པའི་ཚང་ཚིང་བསྲེགས། །ཤེས་བྱ་རབ་གཟིགས་མཁས་པའི་ཕ་མཐར་ཕྱིན། །ཅེས་
པ་འདི་ཡང་བར་སྐབས་ཀྱི་ཚིགས་སུ་བཅད་པའོ། །དེ་ནས་སྐབས་འགའ་ཞིག་ཏུ། མི་གཡོ་བ་དང་དབྱངས་
ཅན་མ་ཤེས་རབ་གསལ་བྱེད་ལ་སོགས་པའི་སྒྲུབ་པ་མཛད་པས། ལྷ་སོ་སོའི་ཞལ་གཟིགས་ཤིང་གསུང་
ཐོས་པ་དང༌། ཁྱད་པར་དབྱངས་ཅན་མ་དང་མཇལ་དུས། དབྱངས་ཅན་གྱི་ཕྱག་མཐིལ་དུ་བཞག་ནས་གླིང་
བཞི་རི་རབ་དང་བཅས་པ་ཞག་བདུན་དུ་གཟིགས་སོ། །དེ་ནས་མགྲིན་པ་ལོངས་སྤྱོད་ཀྱི་རྩ་ཁ་བྱེ་སྟེ་བློ་གྲོས་
ཕྱོགས་མེད་དུ་རྒྱས་ཏེ། གསང་ཕུ་ལ་སོགས་པའི་རིག་གྲུར་བསམ་ཡས་པ་ལུང་མང་པ་ཞེས་གྲགས་སོ། །
གཞན་ཡང་སྐད་གཉིས་སྨྲ་བ་བློ་གྲོས་བསྟན་པའི་དྲུང་དུ་ཚད་མ་སྡེ་བདུན་གྱི་རྣམ་བཤད་དང༌། ཤེས་རབ་
54

བི་མ་སྙིང་ཐིག
སྙིང་པོའི་རྒྱ་ཆེར་འགྲེལ་གྱི་བཤད་པ་དང་། ཏིང་ངེ་འཛིན་རྒྱལ་པོ་ལ་སོགས་པའི་ཟབ་མོ་ཆོས་མདོ་ལྔའི་
བཤད་པ་དང་། སྙན་ངག་མེ་ལོང་གཞུང་འགྲེལ་ལ་སོགས་པ་མང་དུ་གསན་ནོ། །དེ་ལྟར་ལུང་དང་མན་ངག་
དང་། རིག་པ་དང་སྙན་ངག་དང་། སྡེབས་སྦྱོར་ལ་དབང་འབྱོར་པས་ཕྱོགས་ཐ་དད་དུ་བྱོན་ནས། མཁས་
གྲུབ་ཀྱི་བླ་མ་དུ་མ་ལས་མདོ་དང་རྒྱུད་དང་མན་ངག་རྣམས་མང་དུ་ཞུས་ཤིང་། སློབ་དཔོན་གཞོན་ནུ་དོན་
གྲུབ་ལས་རྙིང་མའི་རྒྱུད་འབུམ། འདུས་མདོ་སྒྱུ་འཕྲུལ་སེམས་ཕྱོགས་ལ་སོགས་པ་མང་དུ་གསན་ནོ། ། སློབ་
དཔོན་གཞོན་ནུ་རྒྱལ་པོ་ལས་བཀའ་དང་པོ་བདེན་པ་བཞིའི་འགྲེལ་པ་གཏམ་གྱི་ཚོགས་དང་། བར་བ་
མཚན་ཉིད་མེད་པའི་འགྲེལ་པ་རིག་པའི་ཚོགས་དྲུག་རྩ་བ་ཤེས་རབ། རིག་པ་དྲུག་ཅུ་པ། སྟོང་ཉིད་བདུན་
ཅུ་པ། ཞིབ་མོ་འཐག་པ། རྩོད་པ་བཟློག་པ། ཐ་མ་དོན་དམ་ངེས་པའི་ཚོགས་འགྲེལ་པ་ཆོས་དབྱིངས་བསྟོད་
པ་ལ་སོགས་པའི་བསྟོད་ཚོགས་ཞུས་ཤིང། སློབ་དཔོན་གཞོན་ནུ་རྡོ་རྗེ་ལས་སྤྱོད་འཇུག་བསླབ་བཏུས་ཇོ་
བོའི་བཀའ་གདམས་སྐོར། སྙན་བརྒྱུད་མང་དུ་ཞུས་ཤིང༌། མཁན་པོ་པ་ལས་ཁྲོ་ཕུ་བའི་ཆོས་སྐོར། སྒྲུབ་
ཐབས་རྒྱ་མཚོ། མཁའ་འགྲོ་རྒྱ་མཚོ། དཔའ་བོ་རྒྱ་མཚོ། ཆོས་འབྱུང་བརྒྱ་རྩ། འདུལ་བ་ལུང༌། མདོ་སྡེ་རྒྱས་
འབྲིང་བསྡུས་གསུམ། རྡོ་ རྗེ་གཅོད་པ། སྡུད་པ། ཤེས་རབ་སྙིང་པོ། ཤེས་རབ་ཁྲི་བ། ཚུལ་ལྔ་བཅུ་པ་ལ་
སོགས་པའི་ལུང་མང་པོ་གསན་ཅིང་། ཆོས་རྗེས་ཀརྨ་པ་རང་བྱུང་རྡོ་རྗེ་ལས་སྦྱོར་དྲུག་གེགས་སེལ་དང་
བཅས་པ། ནཱ་རོ་ཆོས་དྲུག་སྐུ་གསུམ་ངོ་སྤྲོད། ཐུགས་རྗེ་ཆེན་པོ་རྒྱལ་བ་རྒྱ་མཚོ། ཐུགས་རྗེ་ཆེན་པོ་རྒྱལ་པོ་
ལུགས་། གསང་འདུས། སམ་བྷུ་ཊི། མ་ ཧཱ་ མ་ ཡཱ། གཤེད་དམར་ནག་རྣམས་གསན་ཞིང༌། སློབ་དཔོན་
དབང་ ཡེས་ ལས་ སྦྱོར་དྲུག་བསྙེན་སྒྲུབ་ ཡི་ དམ་ དམར་ཁྲིད། སངས་ རྒྱས་ ཐོད་པ། མཁའ་ འགྲོ་ གུར།
འཇིགས་བྱེད་རྭ་ལུགས་ཀྱི་རྒྱུད་རྟོག་པ་བདུན་པ་དང༌། གསུམ་པ་དབང་གདམས་ངག་རྫོགས་རིམ་དང་
བཅས་པ། རླུང་འཁོར་ཛཾ་བྷ་ལ་དང༌། ཀུ་རུ་ཀུལླེ། ཐུབ་པ། ཡུམ་སྒྲུབ། བྱམས་པ། གནས་བརྟན་བཅུ་དྲུག
སྨན་ལྷ་སོགས་ཀྱི་སྒྲུབ་ཐབས་མང་དུ་ཞུས་ཤིང། ཤུག་གསེབ་རིན་པོ་ཆེ་ལས། དོ་ཧ་སྐོར་གསུམ། རི་ཆོས་
སྐོར་གསུམ། རྟེན་འབྲེལ་བརྒྱ་རྩ་ཞུས་ཤིང་། སློབ་དཔོན་སྟོད་ཚུལ་ལས་དྲང་སྲོང་གཞུང་སྐྱེས་ཀྱི་དངུལ་ཆུའི་T
བཅུད་ལེན་དང་བྱེ་མའི་བཅུད་ལེན་ཞུས་ཤིང། བླ་མ་འཇམ་དབྱངས་ པ་ལས། དུས་འཁོར་ས་རིས། མེ་
མཁའ་རྒྱ་མཚོའི་ལྔ་བསྡུས། ཉི་ཟླ་གཟའ་འཛིན། བརྟག་གཉིས། རྡོ་རྗེ་རྩེ་མོ། འཇམ་དཔལ་རྩ་རྒྱུད། རྡོ་རྗེ་
འབྱུང་བ། ཀུན་དཀའ་སྙིང་པོའི་འགྲེལ་པ། དེ་ཁོ་ན་ཉིད་བསྡུས་པ་ཏ་ཐ་སཾ་ཧ། སྦྱོང་རྒྱུད། རྡོ་རྗེ་དབྱིངས།
542

ཀུན་མཁྱེན་དྲི་མེད་འོད་ཟེར་གྱི་རྣམ་ཐར་མཐོང་བ་དོན་ལྡན།
ཀུན་རིག རབ་གནས་དོན་གསལ་ལ་སོགས་པ་ཞུས་ཤིང་། ས་སྐྱ་པའི་བླ་མ་བདག་ཉིད་ཆེན་པོའི་དྲུང་དུ།
ཐུགས་བསྐྱེད་ཆེན་མོ། རྒྱུད་གསུམ་གྱི་གདམས་པ་ཁ་ཚང་ཞུས་ཤིང་། བླ་མ་ཁྲོ་ཕུ་བ་ལས། རྡོ་རྗེ་ཕྲེང་བ་
གུར་མགོན་སྲེག་མགོན་ལ་སོགས་པ་ཞུས་ཤིང༌། བླ་མ་འཚོགས་འདུས་པ་ལས། ཆོས་དབང་ལུགས་ཀྱི་
གསང་བ་ཡོངས་རྫོགས་ཐུགས་རྗེ་ཆེན་པོ་ཡང་སྙིང་འདུས་པ། རྫོགས་ཆེན་སངས་རྒྱས་མཉམ་སྦྱོར། འཁོར་
བ་དོང་སྤྲུགས། བླ་མ་གསང་འདུས། མགོན་པོ་མ་ནིང་། བཅུད་ལེན་བརྒྱ་རྩ། རྒྱ་མཚོ་དུ་རུ་ཀའི་གཏད་རྒྱུ།
བཟོ་ཡིག་པ་ཏྲ། མེ་སྒྱོགས་ཆུ་སྒྲོགས། དཔག་ཆེན་དཔག་ཆུང་། ཁྲོམ་སྒྲུབ་པ་ལ་སོགས་ཞུས་ཤིང༌། ཁང་
དམར་བ་ལས། ཚེ་བདག་ས་ལ་པ་ཏྲ། ཚ་ཚ་སྙོན་པ། ཙིཏྟ་དམར་པོ། མ་མོ་དུག་གི་སྤུ་གྲི། དུ་བ་རླུང་ཞོན།
འབུམ་པ་ནག་པོ། མུ་སྟེགས་ལྷ་བདུན། རྡོ་རྗེ་གཅོད་པ། སེར་པ་སྲུང་འབེབས་ལ་སོགས་པ་ཞུས་ཤིང༌།
གཉོས་མཐིས་མ་པ་ལས། བཀའ་བརྒྱད་བདེ་གཤེགས་འདུས་པ། གནམ་ལྕགས་ཨུར་མོ། ཕུར་པ་གཏེར་མ།
ཊཱཀྐི་གསང་བ་ཡེ་ཤེས། མགོན་པོ་ལེ་བདུན་མ། སྟག་ཞོན། བྱ་ཞོན། སེང་ཞོན་སྒྲུབ་ཐབས་ལ་སོགས་པ་
ཞུས་ཤིང༌། དེ་ཡང་སྔར་གསང་ཕུར་བཞུགས་དུས། ཁམས་པ་རྣམས་ཀྱིས་གནས་ཁང་གཅིག་ནས་གཅིག་ཏུ་
ལན་བདུན་ཕུད་པས། ཁྲོ་ཕུ་བ་དཀོན་མཆོག་དཔལ་དང་ལྷན་ཅིག་བཞུགས་ཤིང་ཡོད་པ་ལ། དགུང་གཅིག་
གི་སྐབས་སུ། བླ་བྲང་པ་ཆོས་དཔལ་བཟང་པོས་ཁྲོ་ཕུ་བ་ལ་ཤོག་གསུང་ནས། དགེ་བཤེས་བསམ་ཡས་པ་
འདི་འདིར་ཆགས་ན་གྲྭ་ས་འདི་ལ་ཕན་པ་ཞིག་འོང་བ་འདུག་སྟེ། ཁམས་པ་ངན་པ་འདི་རྣམས་ཀྱིས་སྡོད་དུ་
མི་འཇུག་པ་འདུག་པས། ཇ་འདི་ཁྱེར་ལ་ཁོང་གལ་ཆེ་བ་རྣམས་ལ་དྲོང༌། སྣམ་བུ་འདི་གཉིས་ཐོང་། ཁྱེད་
ཀྱིས་ལབ་ལབ་གྱིས། ངའི་ཡང་ལབ་པ་ཡིན་གྱིས་གསུང་ནས། ཇ་ཞོ་ཕྱེད་དང་སྣམ་བུ་གཉིས་བསྐུར་བ་ཁྱེར་
ནས། སློབ་དཔོན་པས་འདི་སྐད་གསུང་། ཇ་འདི་འཐུང་བྱས་པས། ཇ་སོང་བཏུང་བས་ཆོག །དོ་དགོང་མི་
ཁོམ་པར་ཡོད་ཟེར་ནས་གཤེགས་སོ། ཕྱིར་ནང་ཐོ་རངས་ཁྲེས་པོ་བསྒྲོགས་ནས་ངེད་འགྲོ་བ་ཡིན། ངའི་
ཤུལ་ན་ཁོང་རྣམས་ཟོ་ཞིག་གསུང་ནས་བཞུད་དོ། །གྲོགས་པོ་གཅིག་ཡར་བྱུང་བ་དང་ལོ་ཙཱ་བ་ཆེན་པོའི་སྐུ་
འབུམ་རྩར་འཕྲད་བྱུང་བས། ཁྱོད་འགྲོ་བ་ཨི་ཡིན་ཟེར་བས། ང་ཁམས་པའི་ཐད་དུ་སྡོད་ས་མི་འདུག་པས་
འགྲོ་ཟེར། ཁྱོད་རྩོམ་པ་ལ་ནི་ཐོགས་པ་མེད། ཁོང་རྣམས་ལ་ངན་སྨྲས་ཀྱི་ཚིགས་བཅད་ཅིག་འཇོག་རྒྱུ་ཡིན་
ནམ་ཟེར་བས། ཤོག་བུ་བྲེ་ཁ་གང་ལ་ཤངས་ཐང་ཞིག་བྲིས་ནས་ཆོས་ཁྲིར་བསླན་ཡོད། ད་དུང་འདི་ནས་
དུམ་གཅིག་བསྐུར་བས། འདི་ཁྱེར་ཅིག་གསུངས་ནས་རྐྱེན་ལ་ཁམས་འདུས་པ་ཀ་ཁ་སུམ་ཅུ་མཛད་ནས་
53

བི་མ་སྙིང་ཐིག
ཡར་བསྐུར། ཁོང་རྣམས་ཀྱིས་ཆོས་ཀྱི་ཁྲིའི་ཡིག་ངན་དེ་དར་དུ་མ་སྟེར། ཀ་ཁ་སུམ་ཅུ་འདི་རྒྱ་ཡུལ་ཡན་ཆད་དུ་
དར་བར་གྱུར་ཏོ། །དེ་ནས་སྐབས་གཅིག་ཏུ་དབུར་སྟོད་ལ་ཡར་བསོད་སྙོམས་ལ་བྱོན་པ་ལ། ན་བཟའ་ལ་
ཡང་ཆོས་ཤམ་སྟོད་ཐུང་བོད་ཕྲུག་དུར་ཁའི་ཕྱམ་ཙེ་ཐོ་རེ་བ་ཞིག་དང་མཐའ་གཉིས་སུ་མ་ལྷུང་བ་ཙམ་ལས་
མེད། ཆ་མདའི་ཡུལ་ཁང་ཞིག་ཏུ་བཞུགས་པའི་ནུབ་མོ་དབུས་སྟོད་ནས་ཡོང་པའི་དགེ་བཤེས་གཅིག་ཀྱང་དེར་
བསྡད་འདུག་པ་དེ་ན་རེ། ཁྱོད་གང་ནས་ཡིན་ཟེར། ང་གསང་ཕུ་ནས་ཡོང་བ་ཡིན་བྱས་པས། སློབ་གཉེར་ཅི་
བྱས་ཟེར་བས། འདུལ་བ་དང་། བྱམས་ཆོས་ལྔ། ཚད་མ་ལ་སོགས་པ་ཤེས། ཁྱེད་གང་ནས་ཡིན་གསུངས་པས།
ང་རྒྱ་མ་ནས་ཡིན། ཡུལ་ནི་ཟུལ་ཕུག་པ། བཙུན་པ་ནི་བྱ་ཡུལ་དུ་བྱས། སློབ་གཉེར་ནི་དབུ་མ་འཇུག་པ་
ལེགས་པོ་ཞིག་ཤེས་ཟེར་བས། འོ་ན་རྒྱ་མ་ན་གྲུབ་ཐོབ་ལྕོག་ལའི་སྒྲུབ་ཁང་བྲག་ཁུང་ཞིག་ཡོད་ཟེར་བ་དེ་ཅི་
འདྲ་ཞིག་ཡོད་གསུངས་པས། བྲག་ཁུང་ལེགས་པོ་ཞིག་ཡོད་ཅི་བྱེད་ཟེར། བསོད་སྙོམས་ལ་ནས་རྒྱལ་པ་
བཟང་བ་གང་རྙེད་ན། དེར་དགུན་བཞུགས་གཅིག་བྱས་ན་བསམས་གསུངས་པས། འོ་ན་ང་ཡང་དགུན་དེར་
འདུག ང་ལ་སྐོར་འདི་ན་ཆར་ནས་བསྡུ་རྒྱུ་འགའ་ཞིག་ཡོད། ངས་ཞབས་ཏོག་བྱེད་ཟེར། གྲོང་དེར་སྔགས་
པ་བུ་ཕྲུག་མ་སོས་པ་ཞིག་འདུག་པས། ཁྱེད་ཀྱིས་རྟ་མགྲིན་ནག་པོའི་སྦྱིན་བསྲེགས་ཨེ་ཤེས་ཟེར། ཤེས་
གསུངས་པས། འོ་ན་ང་ཅན་བྱོན་ཟེར་ནས་སྦྱིན་བསྲེགས་མཛད་པས། ནས་རྐྱལ་པ་བཟང་བ་གང་ཕུལ། དེ་
ནས་དགེ་བཤེས་དེ་དང་བསྡོངས་ནས་ལྕོག་ལའི་བྲག་ཁུང་དུ་བྱོན། ཟླ་བ་བརྒྱད་དུ་མཚམས་བྱེད་པའི་དམ་
བཅའ་མཛད། མུན་ཁང་ཞིག་མཛད་ནས་བཞེས་པ་དེར་དྲངས། ཐོ་རངས་ཀྱི་ཐུན་ལ་དགེ་བཤེས་དེ་ལ་ཕར་
ཕྱིན་ཐུན་ཆེ་བ་རེ་གསུང་། ཟླ་བ་ལྔ་སོང་བའི་ཐོ་རངས་ཁར། ནམ་མཁར་སིལ་སྙན་གྱི་སྒྲ་དང་། གླུ་དབྱངས་
སྙན་པོ་གསན་ནས་གཟིགས་པས། ལུང་པའི་མདའ་ན་བྱེ་མའི་རི་ཆུང་དང་། འབབ་ཆུ་གཅིག་ཡོད་པའི་ས་
ནས་ཡར། རྟ་གསེར་ཁྲབ་དང་དྲིལ་བུ་གཡེར་ཁས་བརྒྱན་པ་ཞིག་ལ། བུད་མེད་ལོ་བཅུ་དྲུག་མའི་ན་ཚོད་
ཙམ་ཟ་འོག་གི་གོས་དང༌། གསེར་གཡུས་བརྒྱན་པ། གསེར་གྱི་པ་ཏྲས་གདོང་གཡོགས་པ་གཅིག་ཞོན་
ནས་བྱོན་པའི་ཐུ་བ་ལ་འཇུས་ནས་འཕགས་མ་ཐུགས་རྗེས་འཛིན་པར་ཞུ་ཞུས་པས། རིན་པོ་ཆེའི་དབུ་རྒྱན་
གཅིག་འདུག་པ་དེ་ཕུད་ནས་ཁོང་གི་མགོ་ལ་བསྐོན་ནས། དུས་འདི་ནས་བཟུང་སྟེ་བྱིན་གྱིས་བརླབ་ཅིང་
དངོས་གྲུབ་སྦྱིན་པར་བྱའོ། །ཞེས་གསུངས་ནས། དེའི་བྱིན་བརླབས་ཀྱིས་ཟླ་བ་གཅིག་གི་བར་དུ། བདེ་
གསལ་མི་རྟོག་པའི་ཏིང་ངེ་ཕྱམ་བརྡལ་རིག་འཛིན་ཆེན་པོ་ཀུ་མ་རཱ་ཛ་དང་མཇལ་བའི་ལུང་བསྟན་ཡང་ཐོབ།
544

ཀུན་མཁྱེན་དྲི་མེད་འོད་ཟེར་གྱི་རྣམ་ཐར་མཐོང་བ་དོན་ལྡན།
དེ་ནས་མཚམས་བཀྲོལ་ནས་ཡབ་ཡུམ་གྱི་དོན་དུ་ཀུན་རིག་གི་ཆོ་ག་བརྒྱ་རྩ་བརྒྱད་མཛད། སློབ་དཔོན་ལ་
བསྟན་ཚུལ་གྱི་ཆོ་ག་ཡང་འདི་ཙམ་མཛད་པས་བྱིན་བརླབས་ཡོང་ངེས་སྙམ་ནས་དབང་ཞུས་པའི་ཞུ་བ་བྱས།
དེས་ཆོས་གསུངས། སློབ་དཔོན་ཆུ་ལེན་དུ་སོང་རིང་། ཚོན་རྩི་ཚོན་མོངས་དང༌། རྩིག་པ་བྱ་ལྕག་མ་བྱེད་
པའི་ལྕགས་ཀྱི་ལྡེ་ལ་ཀ་དང་བཅས་པས་དཀྱིལ་འཁོར་ལེགས་པ་གཅིག་བཞེངས་ཚར་འདུག་ན་སྔགས་པ་
ཕྱུག་པོ་བཟའ་ཚང་འཁོར་གཅིག་དང༌། ཕོ་མོ་སུམ་ཅུ་ཙམ་གྱིས་དབང་ཞུས་སོ། ཀྱེ་མ་ཀྱི་ཧུད་མགོན་པོ་
ཐུགས་རྗེ་ཅན། །མི་མངོན་དབྱིངས་ནས་བདག་ལ་གཟིགས་མཛོད་ལ། །ངག་གི་དབང་པོའི་མཁྱེན་རབ་
འོད་སྟོང་གིས། །བདག་བློའི་སྙིང་གི་མུན་པ་མྱུར་དུ་སོལ། །དེ་ནས་དགུང་ལོ་ཉེར་བདུན་ལ། རིག་འཛིན་
ཆེན་པོའི་དྲུང་དུ་འབྱོན་པ་ལ་བསམ་ཡས་ན་མར་བྱོན་པར། གཡག་སྡེ་པཎ་ཆེན་དང་འཕྲད་པས། ད་ཁྱོད་
གར་འགྲོ་ཐམས་ཅད་ཆོས་རྗེ་ཀརྨ་པ་ལས་ཆོས་ཞུ་བ་ལ་ཡར་འཚོགས་པས་དེར་འགྲོ་ན་འཐད་ཟེར་བ་ལ།
ང་ཡར་སྟོད་རྐྱམ་གྱི་ཕུ་ན་རིག་འཛིན་ཆེན་པོ་ཀུ་མ་རཱ་ཛ་བཞུགས་ཟེར་བ་ལ་མཇལ་དུ་འགྲོ་བ་ཡིན་གསུངས་
ནས། རྐུམ་ཕུར་བྱོན་པས་རིག་འཛིན་ཆེན་པོ་དཔོན་སློབ་རྣམས་སྦྲ་ཆ་ཐེར་བདུན་ཅུ་ཙམ་མཛད་ནས་བཞུགས་
པ་དང་མཇལ། བླ་མའི་ཞལ་ནས་མདང་ལྷའི་བྱ་ཡིན་ཟེར་བའི་བྱ་ཡ་མཚན་ཅན་གཅིག་ལ་བྱ་བྲན་སྟོང་གིས་
བསྐོར་ནས་ངའི་དཔེ་ཆ་ཁྱེར་ནས་ཕྱོགས་དད་དུ་སོང་བ་རྨིས། དེ་ཁྱེད་ལ་ལྟ་བ་ཡིན་པར་འདུག ངའི་ཆོས་
འདིའི་བརྒྱུད་པ་འཛིན་པ་ཞིག་ཡོང་བར་འདུག་གསུངས་ནས་དགྱེས་ཚོར་ཆེན་པོ་མཛད། འདི་དུས་དགུང་
ལོ་ཉེར་བདུན་འགྲོ་གསུངས། དཔྱིད་ཀ་དེར་ལུང་སྟོང་གཅིག་ནས་གཅིག་ཏུ་ལན་དགུ་འཕོ་སྐྱས་བྱས་ནས་
གཞི་རེ་ཟིན་དུས་སྐྱས་རེ་བྱས་པས་ལུས་ངག་ལ་གཟན་པར་བྱུང་། གོས་ངན་པས་ཉེ་གནས་བཙུན་ཆུང་
འགའ་ཡོད་པ་དང༌། བསྐོར་ཁྱི་ཡང་སྡང་བར་བྱུང༌། ཁྲིད་སང་ཉིན་འཛུགས་པའི་དོ་དགོང་ཁྲིད་གཉེར་པ་
གཉིས་ཀྱིས་ཚོགས་བྲེ་ཆེན་པོ་ཞིག་ཁྱེར་ནས། དགེ་བཤེས་བསམ་ཡས་པའི་ཆོས་ཁྲིད་གར་ཡོད་དབང་གང་
། ང་ལ་ནི་བྲེ་གང་ཡང་མེད་ཆོས་
རྒྱུད་དང་བཅས་པ་ཞུ་བ་ལ་ནས་ཁལ་བདུན་རེ་དགོས་པ་ཡིན་ཟེར་བས
ཐོབ་པར་བྱེད་པ་ཡིན་གསུངས་པས་བསྡད་པ་ཡིན་བྱས་པས། ཁྲིད་པ་འདི་ཙམ་གཅིག་གི་ཆོས་ཁྲལ་སུས་
འཇལ་ཟེར་བ་དང་། སྐྱེ་བ་སྔ་མ་ཚོགས་མ་བསགས་པས་དཀའ་ལས་དེ་ཙམ་ཞིག་བྱས་པས། ཆོས་ཁྲལ་ལ་
སྡུག་ནས་འགྲོ་དགོས་པ་འདུག་པས། མི་ལ་ངོ་ཚ་ནམ་ལངས་ཙ་ན་ལུང་པ་འདིའི་མདོར་སླེབས་པ་བྱེད་
དགོངས་ནས་ཐོ་རངས་བཞེངས་ཀྱིན་ཡོད་ཙ་ན། དགེ་བཤེས་བསམ་ཡས་པ་ཁྱོད་ལ་ད་ལྟ་ཆོས་རྗེའི་དྲུང་དུ་
545

བི་མ་སྙིང་ཐིག
ཤོག་གསུངས་ཟེར་བས། ངེད་རང་འགྲོ་རྩིས་ཡིན་ཡང་གསུང་བཅག་ན་མི་ཉན་དགོངས་ནས་ཞབས་དྲུང་དུ་
ཕྱིན་པས། ཞལ་འཛུམ་མཛད་ནས། སྤུ་སྤྲོ་མ་བྱེད་པར་བཞུགས་ལ་ཇ་འཐུང་གསུང་། ཁྲིད་གཉེར་པ་གཉིས་
ལ་ཤོག་གྱིས་གསུངས་ནས། ཚ་བ་གནང་བའི་བྲལ་དུ་དགེ་བཤེས་འདིའི་ཆོས་ཁྲལ་ནང་ནས་འདེབས་པ་
ཡིན་ཁོང་མ་གཙེར། ང་ལ་ད་རེས་ཀྱི་ཆོས་ཉན་འདི་ཚོ་ཐམས་ཅད་ལས་ཁོང་དགའ་བ་ཡིན་གསུང་། ཨེ་མ་
ངོ་མཚར་རྨད་དུ་བྱུང་པའི་ཚུལ། །ཆོས་འཕགས་དྲུང་དུ་རྟག་ཏུ་ངུ་མཇལ་བ་དང༌། །བྱམས་མགོན་དྲུང་ན་
ཐོགས་མེད་མཇལ་བ་ལྟར། །དམ་པས་དམ་པ་བརྟེན་པ་འདི་ནི་མཚར། །ཕྱི་བྲེ་གསུམ་དང་དངུལ་ཆུ་རིལ་བུ་
ཉི་ཤུ་རྩ་གཅིག་གིས་ཟླ་བ་གཉིས་ཀྱི་གསོལ་བ་མཛད་ཅིང་། ཁ་བ་བབས་དུས་སྒྱེ་ནང་དུ་བཞུགས་ནས།
གོས་གདན་གཉིས་ཀའི་གོ་བཅད་ཅིང་། ཆོས་ཕྱོགས་སུ་དཀའ་བ་མང་དུ་སྤྱད་ནས། བླ་མའི་དྲུང་དུ་ཆོས་
བཀའ་ཡང་མང་བར་གསན་ནས། གཏེར་མ་ཉང་ལུགས་ཀྱི་གུ་རུ་ཞི་དྲག་བྱིན་རླབས་ལུ་གུ་རྒྱུད། བཀའ་
བརྒྱད་ཕག་ནག་དམར་མོ་ལ་སོགས་ཀྱི་སྒྲུབ་ཐབས་མང་པོ་དང་། ཀུན་བྱེད་རྒྱལ་པོ། ཨ་རོ་ནམ་མཁའ་རླུང་
འབྱམས། ཀུན་བཟང་ཆེ་བ་རང་གནས། སྲིད་པའི་འབེབས་ཆེན་མོ། ཀློང་ཆེན་རབ་འབྱམས་ཀྱི་ཤེས་བྱ་
མཐའ་གཅོད། ཕྱི་སྐོར་ནང་སྐོར་གསང་གྱི་རྒྱུད་མང་པོ་དང་། ཁྱད་པར་གསང་བ་བླ་ན་མེད་པའི་དབང་བཞི།
ཟབ་མོ་པོད་བཞི་ཕྲན་དང་བཅས་པ། རྒྱུད་བཅུ་བདུན་ཊ་ཀ་དང་བཅས་པ། མན་ངག་བརྒྱ་དང་བཅུ་དགུ་
ཕྲན་ཚེགས་དང་བཅས་པ། བཀའ་སྲུང་ཨེ་ཀ་ཙ་ཏིའི་སྒྲུབ་ཐབས་ལེགས་ལྡན་ལྕམ་དྲལ། གཟའ་བདུད་དང་།
དམ་ཅན་གྱི་སྒྲུབ་ཐབས་སྐོར་དང་བཅས་པ་ལ་སོགས་ཞུས་ཤིང་། བསྟན་པ་དམ་པའི་ཆ་ལུགས་མ་ལུས་པ།
བཀའ་ཡི་བསྟན་པའི་བབས་རྗེས་གནང་དང་བཅས་ནས། གནང་བར་མཛད་དེ་བསྟན་པས། ཁམས་གསུམ་
ཆོས་ཀྱི་རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བས། ཆོས་ཀྱི་རྒྱལ་པོར་གྱུར་ཅིང་གང་གིས་མཐོང་བ་
དང༌། ཐོས་པ་དང༌། དྲན་པ་དང༌། རེག་པ་ཐམས་ཅད་གདོད་མའི་ས་ལ་འགོད་པའི་མཐུ་ཆེན་པོ་མངའ་བ་
ཡིན་ནོ། །གདོད་མའི་མགོན་དང་རྣམ་དབྱེར་མི་ཕྱེད་ཅིང་། །འགྲོ་བའི་དོན་དུ་ཐུགས་རྗེས་ཐབས་ཆེན་འགྱེད། །
ཐེག་མཆོག་སྙིང་པོའི་ཆར་རྒྱུན་རྒྱ་ཆེ་བས། །སྐལ་བཟང་ལྟ་སྤྱོད་ལོ་ཏོག་རྒྱས་མཛད་བསྟོད། །དེ་ནས་
མཆིམས་ཕུར་ལོ་བདུན་གྱི་བར་དམ་བཅའ་སྒྲུབ་པ་མཛད་དུས། ལྷུན་གྲུབ་སྒང་དུ་ཕག་མོ་ནག་མོའི་ཞལ་
བདུན་མཐོང་། དེ་ནས་ཨོ་རྒྱུན་དྲག་སྒྲུབ། ཆེ་མཆོག་དབུ་ཉི་ཤུ་རྩ་གཅིག་ཕྱག་བཞི་བཅུ་ཞེ་གཉིས་པ་ལ་
བཀའ་བརྒྱད་ཀྱི་ལྷ་ཚོགས་བདུན་བརྒྱ་ཉི་ཤུ་རྩ་ལྔས་བསྐོར་བ་སྐབས་སྐབས་སུ་གཟིགས་སོ། །གདོན་སྦྱིན་
546

ཀུན་མཁྱེན་དྲི་མེད་འོད་ཟེར་གྱི་རྣམ་ཐར་མཐོང་བ་དོན་ལྡན།
ཛམ་ལྷས་ནོར་བུ་གཅིག་ཕུལ་བ་དང་། རྡོ་རྗེ་གཡུ་སྒྲོན་མས་ཞལ་བསྟན་ནས། རང་གི་ཕྱི་སྒྲུབ་ནང་སྒྲུབ་
གསང་སྒྲུབ་བླ་ན་མེད་པ་དང་བཅས་པའི་སྒྲུབ་ལུགས་ཕུལ་ལོ། །དགེའུ་གོང་དུ་བཞུགས་དུས་གུ་རུ་ཞི་བའི་
ཞལ་གཟིགས། མཁའ་སྤྱོད་དུ་བྱོན་ནས་མཁའ་འགྲོ་མ་རྣམས་ཀྱིས་ཆོས་འཆད་ལུགས་རྣམ་ཐར་རྣམས་
གཟིགས་ཤིང་། བཀྲ་ཤིས་མེ་ཏོག་འཐོར་བ་དང་། འབྱོན་དུས་མཁའ་འགྲོ་མ་རྣམས་ཀྱིས་སྐྱེལ་ཐུང་བྱས་ཏེ།
མཁའ་འགྲོ་སྙིང་ཐིག་གི་རྗེས་གནང་ཕུལ་ལོ། །དགེ་འུར་བཞུགས་དུས་ཕག་མོ་དམར་མོ་དང་། རྡོ་རྗེ་སེམས་
དཔའ་དང་། རྟ་མགྲིན། སྒྲོལ་མ། ཚེ་དཔག་མེད་བཞེངས་སྟབས་རྣམས་འོད་དཀྱིལ་ནས་ཞལ་གཟིགས་སོ། །
དུར་ཁྲོད་དུ་བཞུགས་དུས་ལས་ཀྱི་མཁའ་འགྲོ་མ་ཨེ་ཀ་ཙ་ཏི་སྤྱན་གཅིག་མ། སྤྱང་མོ་ཞིང་དབྱུག་ཅན་མཐིང་
མོ་༑ གཟའ་བདུད། རྡོ་རྗེ་ལེགས་པ་རྣམས་གཟིགས་སོ། །བྱ་འུག་ལྷ་ཁང་དུ་མགོན་པོ་ཕྱག་བཞི་པ། རྡོ་རྗེ་
བདུད་འདུལ། དགེ་བསྙེན་ཉེར་གཅིག་གཟིགས་སོ། །ཆོས་ཁམས་དགེ་བ་རྒྱ་མཚོའི་གོས་ཅན་གཞིར། །བྱང་
ཆུབ་སེམས་མཆོག་བཟང་པོའི་ས་ལུད་བྲན། །སྨོན་དང་འཇུག་པའི་ས་བོན་ལེགས་བཏབ་ནས། །དགེ་
བཅུའི་ལོ་ཐོག་གསར་དུ་སྨིན་མཛད་བསྟོད། །དེའི་དཔྱིད་སོར་ཇོ་བོ་མཇལ་དུ་བྱོན་པས་ཇོ་བོའི་མཛོད་སྤུ་
ནས་འོད་ཟེར་སྤྲོས་པ་ཉིད་ཀྱི་མཛོད་སྤུར་ཐིམ་པས། བྱ་རྒོད་ཕུང་པོའི་རི་དང་། ལིའི་ཡུལ་དང་། པཎྜི་ཊ་མ་
ཧྭ་མུ་ཏྲ་བྱ་བར་སྐུ་འཁྲུངས་པ་དང་། རྒྱ་གར་དུ་མཁྱེན་པའི་ཆོས་གསར་རྙིང་ལ་སོགས་པ་ཐུགས་ལ་བཀྲ་
ལམ་པ་ཞིག་གསལ་བས། སྔར་བས་ཐུགས་རྟག་ཏུ་བདེ་བ་ཞིག་བྱུང་། དན་ཕག་ཏུ་བྱོན་ནས་གསང་སྙིང་
གསན་ཏེ་མར་ལམ་རེས་མོ་དགོན་པར་བྱོན་ནས། བླ་མ་རེས་མོ་བ་དང་གསུང་གླེང་མཛད་པར། བུད་མེད་
ནག་མོ་གཅིག་གིས་པོ་ཏི་གཅིག་ཁྱེར་བྱུང་ནས་གཟིགས་པས། ཊཱཀྐི་ཙིཏྟ་བྱ་བ་གཅིག་འདུག་དེའི་འཕྲོ་ལ་མི་
སྣང་བར་གྱུར་ཏོ། །དེ་ལ་བླ་མ་རེས་མོ་བ་ངོ་མཚར་སྐྱེས་ནས་ཆོས་ཞུས་པས། མཆིམས་ཕུར་སྙིང་ཐིག་
གསུང་བའི་ཞལ་བཞེས་མཛད་ནས་བྱོན་ནོ། །དགུང་ལོ་ཉི་ཤུ་རྩ་བརྒྱད་བཞེས་པ་འབྲི་ཁུང་ཆོས་རྗེ་ཆོས་ཀྱི་རྒྱལ་པོ་
སྐུ་འཁྲུངས་པ་དང་དུས་མཚུངས་པ་མེད་པ་མེ་ཕག་ལོ་ཡིན་ནམ་དཔྱད་དགོས། མཐོང་སྣང་འོད་དྲ་ལས་དགུང་ལོ་སོ་གཉིས་ལ་
གསུངས་པ་མཛད་འདུག་དེ་ལྟར་ན་ས་མོ་ཡོས་ཡིན། ལ་རི་མོ་ཅན་དུ་སྙིང་ཐིག་གསུངས་པས་ཆོས་འཛུགས་པའི་སར་
མེ་ཏོག་གི་ཆར་བབས། སྤྲོས་བཅས་ཀྱི་ཚེ་འོད་མཐིང་ཀས་ཐམས་ཅད་བརྡལ་བར་ཁྱབ་ཅིང་། སྤྲོས་མེད་ཀྱི་
དགོངས་མོ་འོད་ཟེར་ཁ་དོག་ལྔས་ཁྱབ་ཅིང་། ཨོ་རྒྱན་སྐུ་མདོག་མཐིང་ཁ་དང་། ཡེ་ཤེས་མཚོ་རྒྱལ་དམར་མོ་
ཕྱག་ན་བུམ་པ་བསྣམས་ནས། ཁོང་རང་ལ་དབང་བསྐུར་དུས་ནམ་མཁའ་ལས་འོད་དང་སྒྲ་དང་། སིལ་སྙན་
547

བི་མ་སྙིང་ཐིག
དང༌། ངོ་མཚར་བ་མང་པོ་བྱུང་ཞིང་། དཀྱིལ་འཁོར་གྱི་རྩར་བུ་མོ་ལོ་བཅུ་དྲུག་ཙམ་གཡུ་ལྟར་སྔོ་བ་བདུན་
བྱུང་ནས། བྲོ་འཁྲབ་པས་ཆེད་དུ་དགྱེས་པ་དང་མི་དགྱེས་པ་ལ་སོགས་པ་མ་མཛད་གསུང་། འདིའི་དུས་སུ་
ཨོ་རྒྱན་ཡབ་ཡུམ་འཁོར་དང་བཅས་པས་མཁའ་འགྲོ་སྙིང་ཐིག་གི་རྗེས་གནང་། ལྷ་རིང་བྲག་དང་ཨོ་རྒྱན་
རྫོང་དང༌། ཞྭའི་ལྷ་ཁང་གསོ་དགོས་པ་དང་། བསྟན་བཅོས་རྩོམ་པའི་ལུང་བསྟན་ཡང་ཐོབ། མཚན་ཡང་ཨོ་
རྒྱན་གྱིས་དྲི་མེད་འོད་ཟེར་བཏགས། ཡེ་ཤེས་མཚོ་རྒྱལ་གྱིས་རྡོ་རྗེ་གཟི་བརྗིད་ཅེས་གསོལ་ལོ། །དེ་ཡང་ཨ་
ཏི་བཀོད་པ་ཆེན་པོ་དང་། སྒྲ་ཐལ་འགྱུར་རྩ་བའི་རྒྱུད་ནས། དེ་འོད་བློ་གྲོས་མཆོག་གིས་འཛིན། །ཞེས་པ་ནི་
ཆོས་རྗེ་རིན་པོ་ཆེར་བཞེད། བཀའ་ཆེམས་ལས། བློ་གྲོས་མིང་ཅན་ཐོགས་མེད་བྱ་བཞིན་རྒྱུ། ཞེས་གསུངས་
སོ༑ ༑སྐྱེས་བུ་འདི་ནི་འཕགས་ཆེན་མཆོག་ལ་དབང་། །རྒྱལ་བས་ལུང་བསྟན་ཆོས་བདག་རྣམས་ཀྱིས་བསྟོད། །
མཁའ་འགྲོ་རྣམས་ཀྱིས་ཟབ་གཏེར་བདག་པོར་བསྐོས། །འདི་འདྲིའི་མཁས་གྲུབ་དམ་པ་གཞན་སུ་ཞིག །དེ་
ནས་གངས་རི་ཐོད་དཀར་གྱི་མགུལ་དུ་བྱོན་ནས་བསྟན་མ་བཅུ་གཉིས་ལྷ་རབས་མཆེད་དགུ་རྣམས་ཀྱིས་
བསུ་བ་མཛད་པའི་སྣང་བ་བྱུང་ངོ། །ལོ་གསུམ་སྒྲུབ་པ་མཛད་ཅིང་བཞུགས་དུས། ཐོ་རངས་ཁ་གཅིག་རྨི་
ལམ་ན་བླ་མ་ཀུ་མ་རཱ་ཛ་བྱོན་ནས་སྡིག་མཛུབ་གཅིག་མཛད་དེ། ཅི་ཡང་མི་གསུངས་པས་དབང་གི་བརྡ་རུ་
གོ་བ་དང་། འདི་དུས་གཤེགས་རྟགས་བྱུང་ཡང་། ཏིང་ངེ་འཛིན་གཅིག་གིས་ཚེ་འཕེལ་བ་ཡིན་གསུང་། དེའི་
ཉི་མ་རྩེ་ཤར་ལ་མངོན་སུམ་གཟིགས་དུས། ཤར་ཕྱོགས་ཀྱི་ནམ་མཁའ་ལས་སྒྲ་ཞིག་གྲགས་པ། དེའི་དུས་
ནམ་མཁར་གཟིགས་པས། འོད་ཀྱི་དཀྱིལ་འཁོར་ཚོམ་བུ་དང་བཅས་པའི་དཀྱིལ་དུ་ཀུན་བཟང་ཡབ་ཡུམ་
དང༌། 
ཞི་ཁྲོའི་དཀྱིལ་འཁོར་མང་པོ་ས་གཞི་བར་སྣང་སྟེང་འོག་ཕྱོགས་མཚམས་གང་བར་གཟིགས་པ་དང་
བི་མ་ལ་སྐུ་མདོག་ལྗང་སེར་དང་མཁའ་སྤྱོད་ཀྱི་བླ་མ་བཞི། བླ་མ་ཀུ་མ་རཱ་ཛ་ལོངས་སྤྱོད་རྫོགས་པའི་ཆ་བྱད་
དང་། ཨོ་རྒྱན་པདྨ་རྒྱལ་པོའི་ཆ་བྱད་ཅན་གཟིགས་པ་དང་། དེ་ནས་བཟུང་ནས་ལྷའི་ཞལ་མང་པོ་རྒྱུན་ཆད་
མེད་པར་གཟིགས་གསུངས། དེ་ནས་བོད་ཀྱི་རི་བོ་རྩེ་ལྔར་བྱོན་དུས་འཇའ་དང་འོད་ཀྱི་གུར་མང་པོ་ཕུབ་
ནས་ཡ་མཚན་གྱི་རྟགས་མང་པོ་བྱུང་ཞིང་། སྒྱུ་འཕྲུལ་སྐོར་གྱི་ཆོ་ག་མཛད་པས་ཞི་ཁྲོའི་དཀྱིལ་འཁོར་ནམ་
མཁའ་དང་བྲག་ལ་སོགས་པ་ཐམས་ཅད་དུ་ཚོམ་བུ་གསལ་བར་ཀུན་གྱིས་མཐོང་བ་དང་། དར་ཅིག་སྣང་
བ་འགྱུར་ནས། ཤར་ལྷོའི་མཚམས་སུ་གཟིགས་པས། ནམ་མཁའ་བི་མ་ལ་བཞུགས་ནས་ཕྱག་མཛུབ་ཤར་
ལྷོ་མཚམས་སུ་བསྟན་པ་གཟིགས་པ་དང་། ལྷ་ཁང་གསོ་བའི་སྔར་གྱི་ལུང་བསྟན་རྗེས་སུ་དྲན་ནོ། །དེ་ལྟའི་
548

ཀུན་མཁྱེན་དྲི་མེད་འོད་ཟེར་གྱི་རྣམ་ཐར་མཐོང་བ་དོན་ལྡན།
སྐྱེས་བུ་ཁྱུ་མཆོག་དེའི་ཡོན་ཏན་བརྗོད་པ། ཁྲོམ་ནས་ཆོས་བཤད་གངྒཱའི་ཆུ་རྒྱུན་འདྲ། །རིག་གྲྭར་རྩོད་
དུས་འབྲུག་སྒྲ་སྒྲོགས་པ་འདྲ། །བསྟན་བཅོས་རྩོམ་དུས་རི་གཟར་འབབ་ཆུ་འདྲ། །མཉམ་པར་འཇོག་དུས་
རྣལ་འབྱོར་མངོན་སུམ་འདྲ། །ཞེས་པའི་དོན་ལ་གནས་པའོ། །འདི་དུས་གཏེར་ལུང་ལས། ཨོ་རྒྱན་གྱི་སློབ་
དཔོན་གྱིས། འབྲི་གུང་སྒོམ་པ་ཀུན་རིན་ལ། །འབྲི་ཞེས་བྱ་བའི་ས་ཕྱོགས་སུ། །ཀུན་དགའི་མིང་ཅན་བདུད་
ཀྱི་བུ། །ལུས་ལ་མཚོན་ཆའི་རི་མོ་ཡོད། །ཤི་དམྱལ་བར་སྐྱེ་བར་འགྱུར། །ལྷོ་ཡི་ཕྱོགས་ནས་འཇམ་དབྱངས་
ཀྱི༑ ༑སྤྲུལ་པ་གཅིག་གིས་ཐུལ་གྱུར་ན། །མནར་མེད་གནས་ནས་ཐར་བར་འགྱུར། །ཞེས་པ་དེ་སྒོམ་པ་ཀུན་
རིན་གྱིས་མཐོང་བ་དང༌། ལུས་ལ་བལྟས་པས་རྒྱབ་ཀྱི་སྒལ་གཞུང་གཡས་སུ་རལ་གྲི་འདྲ་བའི་ཤ་མཚན་
ཅིག་འདུག་པས་ངས་དབུས་གཙང་འཁྲུགས་པ་ཞིག་བྱ་དགོས་བསམ་པ་ཡོད་ཀྱང༌། དམྱལ་བར་འགྲོ་ན་
བྱེད་དོན་ཆུང་བས། བླ་མ་དཔལ་མཆོག་པ་ལ་འཇམ་དབྱངས་ཀྱི་སྤྲུལ་པ་གཅིག་འཚོལ་ལ་ཤོག་ངས་ཆོས་ཞུ་
བ་ཡིན་གསུངས་པ་དང་། བླ་མ་དཔལ་མཆོག་པས་དབུས་གཙང་དུ་འཚོལ་དུ་བྱོན་པས། དབུས་གཙང་ན་བླ་
མ་རྒྱལ་སྲས་པ་ལས་ཐུགས་རབ་ཆེ་བ་མི་འདུག་པས། སྒོམ་པ་ཀུན་རིན་ལ་ཀུན་མཁྱེན་པ་གདན་དྲང་བྱས་
པས། ཁྱེད་དད་པ་སྐྱེས་པ་ན་ང་དད་པ་སྐྱེ་བ་ཡིན་པས་དེ་ལྟར་བྱའོ་གསུངས་སོ། །དེ་ནས་འབྲི་གུང་དུ་འབྱོན་
པར་ཞལ་བཞེས་མཛད་དུས། མནལ་ལམ་དུ་སེང་གེ་བཞིའི་ཁྲིའི་སྟེང་ན་བི་མ་ལ་བཞུགས་ནས་ང་ནི་ཀུ་མ་
རཱ་ཛའི་སྤྲུལ་པ་ཡིན། པདྨ་བརྩེགས་པའི་ཞིང་དུ་འགྲོ་སངས་རྒྱས་ཀྱི་བསྟན་པ་དར་བར་གྱིས་ཤིག་གསུངས
ཡང་དེའི་སང་དགོངས་ཕག་མོ་ལྕགས་གདོང་མ། ཁོང་གི་གཟིམས་སའི་མདུན་གྱི་རྒྱ་མཐོང་ཁར་བྱོན་པ། བླ་
མ་ཀུ་མ་རཱ་ཛའི་སྤྲུལ་པ་ཡིན་པར་མཁྱེན་པ་དང་། ཡང་བསྟན་པའི་གཉེར་གཏད་དོ། །འདིའི་དུས་སུ་མྱ་ངན་
འདས་ཆུང་མཛད་དོ། །འཁོར་གསུམ་ཡོངས་སུ་དག་པ་ལན་གཉིས་སུ། འབུལ་བ་ལྔ་དང་བདུན་གྱིས་བླ་
མའི་གཤེགས་རྫོང་མཛད་ཀྱང་། བླ་མའི་ཕྱི་རྟེན་ནང་རྟེན་ལ་འོད་གསལ་སྙིང་པོའི་བསྟན་པ་མི་ནུབ་པར་བྱ་
བའི་ཕྱིར་དུ། ཐེག་མཆོག་རིན་པོ་ཆེའི་མཛོད་བརྩམས་པ་དང་། དེ་དུས་སྔགས་བདག་གཟའ་དང་དམ་ཅན་
རྣམས་དང་དངོས་སུ་མི་དང་མི་ལབ་པ་བཞིན་བྱུང་བ་དང་། ལས་སྒྲུབ་པ་དང་ལུང་བསྟན་པ་དང་བཀའ་སྲུང་
བ་ལ་སོགས་པ་ཡང་མཛད་དོ། །ཇི་ལྟར་མཚན་མོ་དྭངས་པའི་ནམ་མཁའ་ལས། ། རི་བོང་འཛིན་པ་ཤར་བས་
ཀུ་མུ་ཏ། །དགོད་པ་བཞིན་དུ་ཁ་བྱེ་ལྷག་གེར་གསལ། །ཞར་ལ་རྒྱུ་སྐར་ཚོགས་རྣམས་དམན་པར་གྱུར། །
སྙིགས་མའི་དུས་འདིར་འཇམ་དབྱངས་སྤྲུལ་པ་མཆོག །ཀུན་མཁྱེན་བྱོན་པས་སྐལ་ལྡན་མཆོག་ཏུ་རྒྱལ། །
549

བི་མ་སྙིང་ཐིག
ཞར་ལ་བླ་མའི་གཟུགས་བརྙན་རྣམས་ཀྱང་ཉམས། །ཡོན་ཏན་མཆོག་གིས་དམན་རྣམས་ཟིལ་གྱིས་གནོན། །
དེ་ལྟར་སྔར་བསམ་ཡས་སུ་བཞུགས་དུས་ཡ་བོ་དབང་རྒྱལ་ཞེས་བྱ་བས་གདན་དྲངས་ནས་ཞག་བདུན་དུ་
ཀུན་རིག་གི་དབང་ཞུས། སྙིང་ཏིག་གི་ཁྲིད་ཞུས་པའི་སྔ་ཤོས་གླུ་མཁན་པ་བསོད་ནམས་སེང་གེས་བྱས།
ཕྱོགས་ཀྱི་དགེ་བའི་བཤེས་གཉེན་འདུས་པ་རྣམས་ཀྱི་སྔ་ཤོས་སློབ་དཔོན་གཞོན་ནུ་སངས་རྒྱས་ཀྱིས་བྱས་ཏེ།
ཡོན་བདག་ལ་སྔ་ཤོས་ཡ་བོ་དབང་རྒྱལ། བུ་སློབ་ཀྱི་སྔ་ཤོས་གླུ་མཁན་པ་བསོད་ནམས་སེང་གེ དགེ་བའི་
བཤེས་གཉེན་འདུ་བའི་སྔ་ཤོས་སློབ་དཔོན་དཔལ་མཆོག་ཅེས་བྱ་བར་གྲགས་ཤིང་། རྒྱ་མ་བ་དཀོན་གཉེར་
གྱིས་གླུ་མཁན་བསོད་ནམས་སེང་གེ་ལ། ཁྱོད་ཀྱིས་མ་བསྐོར་བའི་ས་ཆ་མེད་པས་རྫོགས་ཆེན་ལ་སུ་མཁས་
པར་འདུག ངས་ཞུ་འདོད་པ་ཡིན་ཞེས་ཟེར་བ་ལ། ངས་དབུས་གཙང་གི་བླ་མ་མ་མཇལ་བ་མེད། རྫོགས་
ཆེན་པ་ཡང་མང་པོ་སྣང་སྟེ། ངེད་རང་དང་ཉེ་བའི་ས་ཕྱོགས་ཞིག་ན་ཡོངས་ཀྱི་དགེ་བའི་བཤེས་གཉེན་ཁྱད་
པར་དུ་རྫོགས་པ་ཆེན་པོ་ལ་མཁས་པ་གཅིག་བཞུགས་ཟེར་བས། ཁོང་གདན་འདྲེན་པ་ལ་བཏང་ནས་རྒྱ་
མའི་གནས་སུ་གདན་དྲངས། རྒྱ་མ་སྒང་པའི་དགེ་བའི་བཤེས་གཉེན་པ་རྣམས་དང༌། དཀོན་གཉེར་གྱིས་
སྙིང་ཏིག་ཞུས་པའི་ཚེ། ཁོང་རྣམས་དྲི་བ་ལ་རྒྱུགས་ནས་བགྲོ་གླེང་བྱེད་པར་ཞུས་པས། དེ་དེ་ལྟར་བགྱི།
རིག་གྲྭ་སོགས་ཟླ་བ་གཅིག་གི་བར་དུ་ཁྱེད་རྣམས་ལ་རྩོད་རྒྱུ་ཡོད་པ་ཡིན། ཞག་བཅུ་ཙམ་གྱི་བར་དུ་མདོ་
རྒྱུད་དཔང་པོར་བཞག་ནས་ལུང་རིགས་ཀྱི་རྩོད་པ་བྱེད་གསུངས་པས། ཁོང་རྣམས་སྤོབས་པ་མེད་པར་གྱུར་
ནས་ངེད་རྣམས་ཀྱིས་མ་གོ་བར་འདུག་པས། ཆོས་ཐུགས་ལ་འདོག་པར་ཟེར་ཞིང་ཐམས་ཅད་འདུན་པར་
གྱུར། དབུས་སྟོད་དུ་སྒོམ་པ་ཀུན་རིན་གྱིས་གདན་དྲངས་ནས། བྱོན་པ་དང་གྲོག་གི་མདར་ཕྱགས་ཕེབས་
དུས། ཏི་སྒྲོའི་ལས་ཀྱི་ཌཱཀྐི་བསུ་བ་མཛད་ཅིང་ཨོ་རྒྱན་དགོན་པ་ཕུལ་ལོ། །དེ་ནས་ཞྭའི་ལྷ་ཁང་དུ་བྱོན་དུས།
མི་དཀར་པོ་ཞྭ་དཀར་པོ་ཅན་ཅིག་བྱུང་ནས་ཞྭ་ཕུད་དེ་ཕྱག་བྱས་ཤིང་། ཞྭའི་ལྷ་ཁང་ལ་སྡིགས་མཛུབ་གཅིག་
མཛད། དགུང་ལོ་ཞེ་གཉིས་བཞེས་པ་ས་མོ་གླང་གི་ལོ་ཡིན་བྱ་བ་རྩིས་ཀྱི་ཡི་གེ་ཞིབ་མོར་བྲིས་འདུག་ ཅིང་འདུག་གོ །ཚེས་
བཅུའི་དུས་སུ་མཁའ་འགྲོ་འདུ་ཚོགས་མང་བར་གཟིགས་སོ། །དེ་ནས་ཞྭའི་ལྷ་ཁང་གསོ་དུས་དབུ་རྩེའི་རྒྱབ་
ནས་གསེར་འགུ་ཚེ་གང་བཅུས་ནས། གཙུག་ལག་ཁང་བཞེངས་པའི་ཆ་རྐྱེན་དང་ལྷ་རྣམས་ཀྱི་སྐུ་གསེར་བྱས།
གཏེར་ཁ་མང་བར་འདུག་ཀྱང་རྒྱ་མཐོངས་འོག་ནས་སྔགས་བག་རེ་ཙམ་དང་། སྒྲུབ་ཐབས་ཐོར་བུ་དང༌།
གཟོ་ཡིག་པ་ཏྲ་དང་། བསྟན་མ་བཅུ་གཉིས་ཀྱི་སྒྲུབ་ཐབས་དང་། དམ་ཅན་གྱི་སྒྲུབ་ཐབས་ཙམ་ལས་གཞན་
550

ཀུན་མཁྱེན་དྲི་མེད་འོད་ཟེར་གྱི་རྣམ་ཐར་མཐོང་བ་དོན་ལྡན།
མ་བླངས་གསུངས། ས་རྡོ་བསལ་དུས་མནན་པའི་ཐོད་པ་མང་པོ་འཕར་ཞིང་བྱུང་བ། ན་བཟས་གཡབ་པས་
བཟུང་ཞིང་སླར་གནོན་པ་དང་། དེའི་དུས་ལེགས་ཉེས་ཀྱི་གཏམ་མི་དགོས་གཟའ་དང་རྡོ་རྗེ་ལེགས་པས་
མང་དུ་བཤད་པ་བྱུང༌། ཉིན་བཞིན་དུ་བུ་ཚ་གཡུ་རྣ་ཅན་ལོ་བརྒྱད་པ་ཙམ་ཞིག གཟོ་རིག་པ་རྣམས་ཀྱི་རྩར་
སླེབས་ནས་གྲོའི་སྐབས་སུ་གར་སོང་ཆ་མེད་ལ་འགྲོ་ཡིན་འདུག་པར། ཐམས་ཅད་ཀྱིས་ཅི་ཡིན་བགྲོས་
ཏེ་སང་ཉིན་གྲོའི་དུས་ན་གར་སོང་བལྟ་དགོས་ཞེས་ཐམས་ཅད་མཐུན་པར་སྨྲས་སོ། །གྲོ་ལ་འགྲོ་བའི་དུས་
སུ་བསྲུངས་པས། རྩིག་པའི་གསེབ་ཏུ་ཐིམ་ནས་གར་སོང་ཆ་མེད། འདྲི་ན་དཔལ་ལྡན་བླ་མ་དམ་པའི་
ཐུགས་རྗེ་གཙུག་ལག་ཁང་བཞེངས་པའི་སྟོང་གྲོགས་དམ་ཅན་རྡོ་རྗེ་ལེགས་པས་མཛད་པར་མངོན་ནོ། །
T .
ལུང་པ་ནས་ བྲག་ལ་བརྐོས་པའི་རྡོ་ རིང་ ཆེན་ པོ་མཉམ་ པ་ གཉིས་ ཡོད་ པ་ ལ། གཅིག་ཅུང་ཟད་ཆག་
ནས་གཉིས་ཀ་ལ་ཞྭའི་ས་ཆའི་ཐོབ་རིགས་གཟོང་གིས་བརྐོས་ནས་ཡོད་པ་ལས། ཕྱིས་གཙུག་ལག་ཁང་
བཞེངས་དུས་རྩ་བ་འགྱེལ་པ་ལ་སོང་ནས། ཤིང་བཟོའི་འཕྲུལ་དང༌། མི་ལག་གདངས་པའི་ཐག་འགྱོགས་
འདེབས་པའི་འཕྲུལ་ཅི་བྱས་ཀྱང་བསླངས་མ་ནུས། ཆོས་རྗེ་ཉིད་ཀྱིས་གཏོར་མ་ཞིག་མཛད་བདེན་པའི་ཚིག་
བརྗོད་ནས། སྐུ་ཆོས་ཀྱི་གཡབ་མོ་བརྡུལ་བས་རྡོ་རིངས་བསྲངས་པར་གྱུར་ཏེ། ངོ་མཚར་བའི་ཆོ་འཕྲུལ་དུ་
མ་བསྟན། དེ་ནས་མཐའ་དམག་གི་འབྱུང་པོ་ཐམས་ཅད་ཡུན་རིང་དུ་མནན་ནས་སྔར་གྱི་མནན་པའི་སེམས་
ཅན་རིགས་མི་གཅིག་པ་མང་པོའི་ཐོད་པའི་ནང་གི་ལིངྒ་གསོ་དགོས་པ་རྣམས་གསོས། མནན་པ་མཛད་པའི་
གྲབས་མཛད་པའི་ཚེ་ས་རྡོའི་ཆར་བབས་རླུང་ནག་གི་འཚུབ་མ་གཡོས་ཏེ་རྩུབ་འགྱུར་ཆེར་བྱུང་བས། མི་
རྣམས་སྐྲག་ཅིང་བརྒྱལ་ནས་མནན་པ་བྱེད་པའི་གྲོགས་མ་བྱུང་། ཆོས་རྗེ་པ་ཉིད་ཀྱིས་ཧེ་རུ་ཀའི་གར་དང་སཾ་
ཀྲྀ་ཏའི་སྐད་མང་པོ་མཛད་པའི་ཚེ། ཐོད་པ་རྣམས་ས་ལས་འཕར་བ་གཅིག་ལ་གཅིག་བརྡབས་པའི་སྐད་བྱུང༌།
ཐོད་ པ་ ཆེ་ ཤོས་གཅིག་ནམ་མཁའ་འཕར་ཞིང་འདུག་པ། ཞབས་གཡོན་པས་མནན་ནས། གར་དགུའི་
ཉམས་དང་ལྡན་པར་མཛད་ཚེ། ཀུན་མཁྱེན་བསོད་ནམས་བཟང་པོས་གུ་རུ་དྲག་པོའི་སྐུར་མཐོང་ནས། བོད་
པ་རྣམས་ཕྲ་མེན་མཆོད་རྟེན་གྱི་ཞབས་སུ་མནན་ནོ། །སྟོབས་ཆེན་འདི་ཡི་མཛད་པ་མཐའ་ཡས་ཀྱིས། །དྲག་
པོས་འདུལ་ལ་ཁྲོ་ཞིང་གཏུམ་པར་སྟོན། །ཞི་བས་འདུལ་ལ་དགྱེས་པའི་ཞལ་བཟང་འཛུམ། །མདོར་ན་རྫུ་
འཕྲུལ་ཆོ་འཕྲུལ་དཔག་ཏུ་མེད། །དེ་ནས་རབ་གནས་མཛད་པའི་དུས་སུ་ཀུན་ཏུ་བཟང་པོའི་སྐུར་གྱུར་ནས་
འདུག་པ་དང། ཐུགས་ཀ་ནས་འོད་ཟེར་མང་པོ་འཕྲོས་པ་ལས། འོད་ཟེར་རེ་རེ་རྩེ་ལ་སངས་རྒྱས་བྱང་ཆུབ་
55I

བི་མ་སྙིང་ཐིག
སེམས་དཔའ་གྲངས་མེད་པ་བཞུགས་པ་ལས་ཅན་གྱི་སློབ་མ་འགའ་ཡིས་མཐོང་བ་དང་། ལ་སྟོད་དབང་
རིན་བྱ་བས་མེ་ཏོག་ཐམས་ཅད་སངས་རྒྱས་དང་བྱང་ཆུབ་སེམས་དཔས་གཏོར་བ་ཡང་མཐོང་ངོ༌། ཁོང་རང་
གི་ཐུགས་ཉམས་ལ། བཅོམ་ལྡན་འདས་ཐུབ་པ་དང་། བྱམས་པ་དང་། གནས་བརྟན་བཅུ་དྲུག་རྣམས་ཞལ་
འཛུམ་ལྷག་ལྷག་མཐོང་གསུང་ངོ་། །བྱམས་པས་ཕྱག་མཛུབ་གདེངས་ནས་ལུང་བསྟན་པ། ཁྱེད་སྐྱེ་བ་གཉིས་
འདས་པའི་འོག་ཏུ། པདྨ་བརྩེགས་པའི་ཞིང་དུ་བྱང་ཆུབ་སེམས་དཔའ་རི་རབ་མར་མེའི་རྒྱལ་མཚན་ཞེས་བྱ་
བར་འགྱུར་རོ། །ཞེས་གསུངས་པའི་ལུང་བསྟན་ཐོབ་བོ། །སྐྱེ་བ་སྔོན་ནས་རྒྱལ་བ་རྒྱ་མཚོ་ལ། །ཚོགས་ཆེན་
རབ་བསགས་ལྷག་པར་མཉེས་བགྱིས་པས། །ཚེ་འདིར་སངས་རྒྱས་བསྟན་པའི་ཁུར་ཁྱེར་ནས། །རྒྱལ་བས་
ལུང་བསྟན་མཛད་ལ་ཕྱག་འཚལ་ལོ། ། སྤྲེའུ་ལོའི་ཚེས་བཅུ་མཛད་པའི་ཚེ། ནམ་མཁར་འོད་ཕུང་གི་དཀྱིལ་
དུ་ཨོ་རྒྱན་སྐུ་མདོག་དཀར་པོ་ཌཱཀྐི་སྡེ་ལྔས་བསྐོར་བ་ལས་འོད་ཟེར་འཕྲོ་བ་ཞིག་གཟིགས་སོ། །མི་ཁྲི་བཞི་
སྟོང་འདུས་པ་ལས། ཏི་སྒྲོའི་མཁའ་འགྲོ་མ་རྣམས་དེར་ལྷགས་ནས། མཁའ་འགྲོ་བབས་པ་བཅུ་ཕྲག་ལྔ་
བཅུ་བྱུང་ནས་ལེགས་ཉེས་ཐམས་ཅད་སྨྲ་བ་དང་། མོན་བུམ་ཐང་དུ་འབྱོན་པར་ཡང་ལུང་བསྟན་ནོ། །དེར་
ཞྭ་པདྨ་དབང་ཆེན་གྱི་རབ་གནས་ཚར་ནས། ཏི་སྒྲོ་ལ་བྱོན་ནས་ཞག་ཉི་ཤུ་རྩ་གཅིག་གི་བར་དུ་ཞི་ཁྲོའི་
དཀྱིལ་འཁོར་བཞེངས་ནས་བསྐང་གསོ་བརྒྱ་རྩ་མཛད་དེ། བར་སྐབས་སུ་མ་ཇོ་གཉིས་དམ་སེལ་བྱས་པས་
གནས་དེ་ཉམས་འདུག་པ་གསོས། མིས་མི་ཐར་བའི་བྲག་ལ་ཆོས་རྗེ་ཉིད་ཀྱིས་རྒྱལ་མཚན་དང་ཅོད་པན་
བཙུགས་སོ། །དེ་ནས་ཤུག་གསེབ་ཏུ་བྱོན་ནས་བཞུགས་དུས། གསལ་སྣང་གཅིག་ལ་ཇོ་མོ་ཁ་རག་གི་རྒྱབ་
ནས་ལུས་པོ་མེད་པའི་ཁྲོ་བོའི་མགོ་བོ་རི་བས་ཆེ་བ་ཞིག་མིག་འཕྲུལ་འཕྲུལ། ཁ་ནས་གློག་འཁྱུགས་པ་ཞིག་
འདུག་པ་དང་། ཡར་ཀླུངས་ཟོ་ཐང་གོང་པོ་རི་ནས། དེ་ལས་ཆེ་བའི་མགོ་བོ་ནག་པོ་གཅིག་བྱུང་ནས་མིག་
འཕྲུལ་ཞིང་ཁ་ནས་འོད་འཕྲོ་བས། འོད་དེ་ཇོ་མོ་ཁ་རག་གི་མགོ་དེའི་ཐད་ནས་ཡར་སོང་བ་དང༌། ཁ་རག་
གི་མགོ་བོ་དེ་མེད་པར་འོད་དེ་ལ་སྟོད་ནས་ཡལ་སོང་བས། བོད་ཁམས་ཀུན་སེར་བ་དང་། རྡོའི་ཆར་པ་དང་།
གློག་དང༌། འོད་ཀྱི་ཁྱོམ་ཁྲོམ་འདུག་པ་དང༌། དུས་མི་བདེ་བ་ཡོང་མཐར་འབྲོས་པ་ཡིན་གསུངས་ནས།
ཡེར་པ་ལ་སོ་ནམ་ཞིག་བྱ་བསམ་པ་དང༌། ལྷ་སར་མ་ནིའི་ཁང་བུ་ཞིག་བརྩིག་བསམས་པ་ཡིན་ཏེ། ད་རེས་
མི་འགྲུབ་པར་གདའ་བས། 
ངེད་རང་དཔོན་སློབ་ཚོ་བུམ་ཐང་དུ་འགྲོ་གསུངས་ནས་ཞལ་ཏ་མང་དུ་མཛད་དོ། །
དབུས་གཙང་འདི་ན་ནད་མུག་མཚོན་གསུམ་དར། །འདི་འདྲིའི་ས་ཆར་སྡོད་པར་མི་རིག་པས། །ལུང་བསྟན་
552

ཀུན་མཁྱེན་དྲི་མེད་འོད་ཟེར་གྱི་རྣམ་ཐར་མཐོང་བ་དོན་ལྡན།
བཞིན་དུ་གློ་མོན་འདུལ་བར་དགོངས། །དུས་གསུམ་རྣམ་ཁྱེན་དེ་ལ་གུས་ཕྱག་འཚལ། །དེ་ནས་ལྷ་སར་བྱོན་
དུས། འདི་འབྲི་གུང་པའི་རྩ་བའི་བླ་མ་ཡིན་ཟེར་ནས། ཡར་ཀླུང་པས་བཀྲོང་པའི་རྩིས་བྱས་དམག་གིས་
བསྐོར་ནས་བཀྲོང་པར་བརྩམས་པ་ལ་ཐུན་མོང་གི་དངོས་གྲུབ་བརྒྱད་ཀྱི་ཡ་གྱལ་མི་སྣང་བའི་རྫུ་འཕྲུལ་
མཛད་པས། བཙལ་བྱུང་ཞིང་མ་མཐོང་ནས། དེར་བྲོས་ནས་མི་འདུག་ཟེར་ཞིང་། ཁོང་རྣམས་ཀྱིས་གླག་མ་
རྙེད་དོ། །སྐྱེས་ཆེན་འདི་ནི་དངོས་གྲུབ་གཟུགས་སྤྲིན་ཆེ། །རྫུ་འཕྲུལ་ཐོགས་མེད་ཆོས་སྐྱོང་ལས་རྣམས་
བསྒྲུབས། །དེ་འདྲའི་མཛད་སྤྱོད་སུ་ཡིས་འགྲན་པར་ནུས། །རྩོད་མེད་གྲུབ་ཆེན་དེ་ལ་གུས་ཕྱག་འཚལ། ། ལྷ་
སའི་བར་ཁང་ན་བཞུགས་པའི་མཚན་མོ་ཇོ་བོའི་མདུན་དུ་བཞུགས་པ་ལས། ཇོ་བོའི་སྐུ་ལས་གསེར་ལྟ་བུའི་
འོད་ཟེར་འཕྲོ་བ་དང༌། ཇོ་བོའི་དབུའི་སྟེང་ན་འོད་ཀྱི་ནང་ན་སངས་རྒྱས་རབས་བདུན། སྨན་བླ་སྒྲོལ་མ་
དཀར་སྔོན་བདེ་མཆོག དགྱེས་རྡོར་སྤྱན་རས་གཟིགས་རྒྱལ་པོ་ལུགས་ཕྱག་སྟོང་སྤྱན་སྟོང་། རྒྱལ་བ་རྒྱ་མཚོ་
རྣམས་ཀྱི་མཐའ་ན། མགོན་པོ་བེར་ནག་ཅན་དང༌། རྒྱལ་ཆེན་བཞི་དང་། མགོན་པོ་སེང་གདོང་། དཔལ་
ལྡན་ལྷ་མོ་རྣམས་བཞེངས་ནས། ནམ་མཁར་གཟིགས་ཤིང་འདུག་པ་གཟིགས་སོ། །དེའི་ཉིན་པར་བྲག་ལྷ་
ཀླུ་ཕུག་ཏུ་བྱོན་ནས། ཉིན་དང་མཚན་དུ་རིན་པོ་ཆེ་གཅིག་ཐུགས་ལ་ཝལ་ཝལ་བྱུང་ནས། མཚན་མོ་
མནལ་ལམ་དུ་ཏི་སེ་དང༌། ཙཱ་རི་ཤེལ་རི་རྣམས་སུ་བྱོན་ནས་ལེགས་པར་གཟིགས་པ་ཞིག་རྨིས་གསུང་། དེ་
ནས་ལྷོ་རུ་བྱོན་དུས། ཕོ་མ་སྐྱོང་ཐང་དུ་དགེ་བསྙེན་ཉེར་གཅིག་དང་། དམུ་རིས་བསུ་བ་བྱས། སྤྱན་གཟིགས་
དྲངས་པ་ཡང་བྱུང་། ཡང་བུམ་ཐང་དུ་བྱོན་དུས་དགེ་བསྙེན་ཉེར་གཅིག་གིས་བསུ་བ་བྱས་འཇའི་གུར་ཕུབ།
འོད་ཟེར་དྲ་བ་འབྲེལ། སྐྱེས་མཆོག་དམ་པ་མི་ཡི་སེངྒེ་དེས། །སངས་རྒྱས་བསྟན་ལ་སྟོན་པའི་བྱ་བ་མཛད། །
ཆེར་འབག་ཆེར་འཚེངས་ཆུང་འབག་ཆུང་ངུ་འཚེངས། །ཐར་ལམ་སྟོན་མཛད་དེ་ལ་གུས་ཕྱག་འཚལ། །
གཞན་ཡང་གདུལ་བར་དཀའ་བའི་ཕྱོགས་ཀློ་མོན་དགེ་སྡིག་མི་ཤེས་ཤིང་། གསོད་གཅོད་ལ་དགའ་བ་ཆོས་
མ་དར་བའི་ས་ཕྱོགས་རྣམས་སུ་ཡང་། འགྲོ་བ་སེམས་ཅན་རྣམས་རྗེས་སུ་འཛིན་པའི་སླད་དུ། མཁའ་འགྲོ་
ཆོས་སྐྱོང་རྣམས་ཀྱིས་དེ་དག་ཟིལ་གྱིས་མནན་ནས། །རི་རྒྱ་དང་ཀླུང་རྒྱ་དང་། ལམ་རྒྱ་མཛད་ནས། ཐམས་
ཅད་བདེ་འཇམ་གྱི་ལམ་ལ་བཀོད་དེ། བྱང་ཆུབ་ཀྱི་ས་བོན་ཐེབས་པར་མཛད་དོ། །བྱམས་པ་ལྷ་ཁང་དུ་
ཕྱགས་ཕེབས་པ་དང་། ཐར་པའི་གླིང་དུ་གཟིགས་པས། རི་རྩེ་ལ་འོད་ཀྱི་འཁོར་ལོ་ཞིག་གཟིགས། ཐར་
པའི་གླིང་དུ་བཞུགས་དུས། ལྷོ་ཕྱོགས་ཀྱི་མཚོ་ནག་པོ་གཅིག་གི་ནང་ནས། གཡག་རོག་པོ་གཅིག་ཐོན་བྱུང་
553

བི་མ་སྙིང་ཐིག
བས། རི་བོ་འདེགས་པ་དང་དུ་བ་འཐུལ་ལ་སོགས་པའི་ཆོ་འཕྲུལ་བྱུང་བས། ས་འདུལ་བའི་རྟེན་འབྲེལ་
མང་པོ་མཛད། མོན་བུམ་ཐང་ཆོས་ཀྱི་སྒྲ་མི་གྲགས་པའི་ས་རྣམས་སུ། ཚོགས་པ་འབུམ་ཕྲག་འདུ་བའི་དགེ་
འདུན་གྱི་སྡེ་བཙུགས། ཐར་པ་གླིང་དུ་མིང་བཏགས། སློབ་དཔོན་དཔལ་མཆོག་གི་གཅུང་པོ། སློབ་དཔོན་
སངས་རྒྱས་ཀུན་དགའ་ཞེས་བྱ་བ་བླ་མར་བསྐོས། ཐམས་ཅད་དམ་པའི་ཆོས་རྫོགས་པ་ཆེན་པོའི་ལྟ་སྒོམ་ལ་
བཀོད་དོ། །མངོན་པར་རྫོགས་སངས་རྒྱས་ཀྱང་བཤེས་གཉེན་མཆོག་ཏུ་བསྟེན། །སྤངས་རྟོགས་ཕུན་སུམ་
ཚོགས་ཀྱང་སེམས་ཅན་དོན་ལ་བརྩོན། །རང་དོན་ཆོས་སྐུ་བརྙེས་ཀྱང་གཞན་དོན་གཟུགས་སྐུའི་མཛོད། །
སྔོན་མེད་ནམ་མཁའི་ནོར་བུ་དེ་ནི་གཙུག་གིས་མཆོད། །དེ་ནས་ལྷོ་བྲག་དང༌། ཡར་འབྲོག་པ་ལ་སོགས་
པའི་གདན་འདྲེན་བྱུང་ནས། ནན་གྱིས་ཞུས་པས། མཁན་ཆེན་དགེ་འདུན་རྒྱལ་མཚན་གྱི་ཞབས་སུ་དགེ་
འདུན་ལྔ་བརྒྱ་འདུ་བ་དང༌། བླ་མ་སྤུས་གོང་པ་ལ་དགེ་འདུན་སུམ་བརྒྱ་ལྷག་འདུས་པ་རྣམས་ལ་འོད་གསལ་
རྡོ་རྗེ་སྙིང་པོའི་ཁྲིད་བསྟན་ནས་སྨིན་གྲོལ་ལ་བཀོད་དོ། །དེ་ནས་ཁྲི་དཔོན་རྡོ་རྗེ་རྒྱལ་མཚན་པས་གདན་
དྲངས་ནས་ཡར་འབྲོག་ཏུ་ཆོས་གསུང་དུས། དབུ་སྟོན་ནས་བླ་མ་ཨོ་རྒྱན་པ་དང་། རྒྱལ་སྲས་བཟོད་པ་དགེ་
སློང་གཞོན་ནུ་བཀྲ་ཤིས་ལ་སོགས་པ་རྣམས་མཇལ་དུ་བྱོན། དབུས་སུ་འབྱོན་པའི་ཞུ་བ་བྱས། ཁོང་རྣམས་
ཚུར་འབྱོན་ཁར། རྒྱལ་སྲས་བཟོད་པ་ལ། དོ་དགོང་ངའི་ཆ་ཐེར་འོག་ཏུ་ཤོག དོ་ནུབ་ལྷན་དུ་སྡོད་པ་ཡིན་
གསུང་། དེར་བྱོན་པས་གསོལ་ཇ་བ་ཆོས་དཔལ་རྒྱལ་མཚན་ལ། ངེད་དཔོན་སློབ་ལ་ཟས་སྣ་བཟང་པོ་གྱིས་
ལ་དྲོངས། ཇ་བཟང་པོ་གཅིག་ཀྱང་བཀོལ་གསུང་ནས་དགྱེས་ཚོར་ཆེན་པོ་མཛད། དབུས་པ་རྣམས་འགྲོ་
ཆུག་སུ་ལ་ཡང་མ་སྨྲ། ཁྲི་དཔོན་རྡོ་རྗེ་རྒྱལ་མཚན་གྱིས་མཁའ་འགྲོ་སྙིང་ཏིག་གི་ཞུ་བ་བྱས་པས་བཤད་པར་
བྱས་ནས་ཡོད། ཁྱོད་མཁའ་འགྲོ་སྙིང་ཐིག་འཚོལ་བ་ལ་ཀོང་པོར་ཆོས་རྒྱལ་རིན་ཆེན་གླིང་པའི་རྩེར་འགྲོ་བ་
ཡིན་ཟེར་ཞིང་འདུག་པ། དེ་ལྟར་གྱིས་བྱས་ནས་བཏང་བ་ཡིན། ཀོང་པོ་ན་རིན་ཆེན་གླིང་པ་དང་། དྭགས་པོ་
བྱར་ན་གཏེར་སྟོན་གྱི་དངོས་སློབ་སྤྲུལ་སྐུ་ལེགས་ལྡན་པ་གཉིས་ལ། མཁའ་འགྲོ་སྙིང་ཐིག་ཞུས་ནས་འདུག་
པ་ལེགས། ད་གདོད་རྒྱུད་དག་མ་དག་གི་གཏམ་མི་ཡོང་བ་ཡིན། དོན་དམ་པར་ཆོས་འདིའི་བདག་པོ་ང་ཡིན།
ཉམས་སྣང་དང་རྨི་ལམ་ལ་ཆོས་འདིའི་བདག་པོ་ཁྱོད་ཡིན་གསུང་བ་དང་། དངོས་སུ་ཆོས་བདག་གི་མཁའ་
འགྲོ་རྣམས་ཀྱིས་མངོན་སུམ་དུ་ང་ལ་གཏད་པ་ཡིན། ཁྱོད་རང་རིངས་རྒྱུ་མེད་ན་སྡོད་ལ་ཆོས་འདི་ཉོན།
ཕོག་ནི་ནང་ནས་སྟེར། གླུ་གང་མཁས་ བྲོ་རར་བཅུག་ན་གསལ་བྱ་བ་ཡིན་པས། ཁོང་གཉིས་དང་གང་
554

ཀུན་མཁྱེན་དྲི་མེད་འོད་ཟེར་གྱི་རྣམ་ཐར་མཐོང་བ་དོན་ལྡན།
མཁས་ཡིད་ཆེས་སྐྱེ་བ་ཡིན་གསུང་། རྒྱལ་སྲས་རིན་པོ་ཆེས་བླ་མ་ཨོ་རྒྱན་པ་ལ་མཁའ་འགྲོ་སྙིང་ཐིག་གསུང་
པ་འདྲ་བས་ཁྱེད་རང་བཞུགས་ན་འཐད་གསུང་པས། ཁོང་ན་རེ། བི་མ་སྙིང་ཐིག་ཚར་མང་ཞིག་ཐོབ།
མཁའ་འགྲོ་སྙིང་ཐིག་ལ་ཡང་དེ་ལས་ལྷག་པ་མེད་ལས་ཆེ་ངེད་འགྲོ་བ་ཡིན་གསུང་། འོ་ན་དེ་ལྟར་མཛོད་
བྱས་ཁོང་རྣམས་བཞུད། འབྲོག་ཁྲི་དཔོན་པས་གཙོ་མཛད་དཔོན་གཡོས་བཅུ་གསུམ་དགེ་སློང་དཔལ་
འབྱོར་བཅས་བསྡད་པ་དང༌། བླ་མ་དང་དཔོན་སློབ་ཡོངས་དྲིལ་དཔོན་གཡོག་བཅོ་ལྔ་ལ་མཁའ་འགྲོ་
སྙིང་ཐིག་གི་ཁྲིད་གསུང་། གཏེར་ནས་བྱོན་འཕྲལ་མཁའ་འགྲོའི་ཁ་རླངས་ཐུ་ལེ་བའི་ཆོས་ཡིན་པས་དམ་
དོགས་ཆེ་བར་མཛོད། ཀུན་ཏུ་བཟང་པོ་སངས་རྒྱས་མི་གཟུགས་ཅན། །ཆོས་མཆོག་ཟབ་གཏེར་མཁའ་འགྲོ་
སྙིང་ཐིག་སྟེ། །སྲས་ཀྱི་ཐུ་བོ་རྒྱལ་སྲས་བཟོད་པ་ལ། །ཐུགས་ཀྱི་དཀྱིལ་དུ་དགོངས་པས་དགྱེས་པར་གནང༌། །
བསྙེལ་བ་མི་མངའ་ཐུགས་རྗེའི་བདག་ཉིད་ཅན། །ཁྱེད་ཀྱི་རྗེས་འཇུག་རྣམས་ལ་ཐར་པའི་ལམ། ། ཚེ་གཅིག་
སངས་རྒྱས་ལག་ཏུ་གཏོད་མཛད་པའི། །བཤེས་གཉེན་དམ་པ་དེ་ལ་ཕྱག་འཚལ་ལོ། །དེ་ནས་གཡོར་པོ་
གཞུང་དུ་གདན་དྲངས་པ་ལ་སྡང་དགྲར་འཛིན་ཅིང་ཡོད་ནའང་། མཛད་པ་དང་འདུ་བ་ལ་དད་པར་གྱུར་
ནས་ཏཱའི་སི་ཏུ་བྱང་ཆུབ་རྒྱལ་མཚན་གྱིས་སྔོན་ལ་ཇ་འདྲེན། རྟིང་ལ་ཇ་སིག་གཅིག་ནས་ཁལ་ལྔ་བཅུ། དེའི་
ཤ་མར་ཐུད་རྣམས་ཕོག་བཏབ། ན་བཟའ་ཆ་ཚང་གཅིག་འབུལ་བར་བྱས། དེ་ནས་སྙན་པ་དང་གྲགས་
པ་དང་གདུལ་བྱ་ཆེ་ཞིང་། འཆད་རྩོད་རྩོམ་པའི་ཡོན་ཏན་ལ་དད་སྟེ། སངས་རྒྱས་དཔལ་རིན་གྱིས་དཔོན་
སློབ་ཀྱི་མཚམས་སྦྱར། གོང་དཀར་དུ་ཕྱོགས་ཕེབས། སི་ཏུ་བས་གཙོ་མཛད་རྣམས་ལ་ཨོ་རྒྱན་དྲག་པོའི་
དབང་དང་བྱིན་རླངས་གནང་བས་མོས་པ་ཐོབ་སྟེ། རྗེ་གཤེགས་པའི་རྗེས་སུའང་གདུང་འབུལ་གྱིས་མཉེས་
པར་བྱས་པའོ། །དེ་ནས་ཁྲིད་བཙུགས་ཏེ་སྟོང་ཕྲག་ཡོད་ཟེར་བའི་ཚོགས་པ་འདུས། དབུ་སྟོད་ནས་ཀྱང་བླ་
མ་དམ་པ་རྒྱལ་སྲས་བཟོད་པ་དང་། དགེ་སློང་གྲགས་པ་དཔལ་གྱིས་ཐོག་དྲངས་ཆོས་ཉན་མང་རབས་ཆོས་
གསན་དུ་བྱོན། ཚོགས་པ་ཆེས་པས་ཆོས་ཉན་ལ་ཕྱག་དམ་འགྱེད་དགོས་ལ་བྱུང་། དེར་ཚོགས་པ་རྣམས་
སྨིན་གྲོལ་གྱི་ལམ་ལ་བཀོད། དེའི་དུས་སུ་ཆོས་རྗེ་བླ་མ་རྒྱལ་མཚན་དམ་པའི་དྲུང་ནས། འཕན་ཡུལ་བའི་
སློབ་མ་ཐུན་མོང་བ་ཞིག་ལ། བླ་མ་དམ་པ་རྫོགས་པ་ཆེན་པོའི་གཞི་ལམ་འབྲས་བུའི་བཞེད་ཚུལ་ཅི་འདྲ་བ་
ཡིན་ཞུས་པ་ལས། གཞི་ལམ་འབྲས་བུའི་བཞེད་ཚུལ་ཚིག་ཉུང་ལ་དོན་འགྲིལ་བ་ཞིག་རིན་པོ་ཆེ་གསེར་གྱི་
མཆོད་སྡོང་ཞེས་བྱ་བ་ཚིགས་སུ་བཅད་པའི་དབྱངས་ཀྱིས་ཕུལ་པའི་རྒྱབ་ཡིག་ལས། རབ་གསལ་སྙན་པར་
555

བི་མ་སྙིང་ཐིག
སྨྲ་བའི་ངག་འདི་ནི། །འཆད་རྩོད་རྩོམ་པའི་གནས་ལ་མ་རྨོངས་ཤིང༌། །ལུང་རིགས་མན་ངག་དུ་མའི་བློ་
མིག་ཅན། །སྙིང་པོའི་དེ་ཉིད་རྟོགས་པའི་རྣལ་འབྱོར་པས། །གཞུང་རི་རིན་ཆེན་བརྩེགས་པའི་གནས་ནས་
ཕུལ། །ཅེས་པའི་ཞུ་ཡིག་ཕྱག་ཏུ་ཕུལ་བས། ཆོས་རྗེ་བསོད་རྒྱལ་བ་བསམ་ཡས་སུ་བཞུགས་པས། ཆོས་རྗེ་
ངོར་དུ་ཕྱག་ཐེགས་པའི་ཤུལ། གཟིམས་ཆུང་གི་གློ་ཕུག་ཏུ་ལུས་ནས་འདུག་པ་བསམ་ཡས་ཀྱི་དཀོར་གཉེར་
དེས། རྫོགས་ཆེན་པའི་སྒོམ་ཆེན་གཅིག་ལ་ཁྱེད་ཀྱི་བླ་མ་རྫོགས་ཆེན་པའི་གསུང་སྒྲོས་ཞིག ཆོས་རྗེ་བསོད་
རྒྱལ་བ་ཕྱག་ཐེགས་པའི་གཟིམས་ཆུང་དུ་ལུས་ནས་འདུག་ཟེར་བས། དེ་ང་ལ་ཨེ་སྟེར་བྱས་པས་ཆོག་ཟེར་
ནས་བྱིན། དོ་རེད་ས་རྩ་རླག་དུས་སྒོ་དྲག་པོ་བརྡུང་ཞིང་འདུག་པ་བལྟས་པས། དཀོར་གཉེར་དེས་སྦྱིན་པས་
ཆོག་ལེ་མ་རེད། གསུང་ཤོག་མཛད་ནས་ཉེ་གནས་ལེན་དུ་བཏང་འདུག་པ་ལ་ད་ལྟ་རང་སྐུར་གསུང་། སྐྱིལ་
སྨད་པའི་ཟུལ་ཕུ་བ་སྟོན་གྲགས་ཀྱིས་ཁྲིད་གཞི་ལ་ནས་ཁལ་སུམ་བརྒྱ་ཕུལ། སྐྱོར་མོ་ལུང་པ་དེས་ནས་ཁལ་
ཉིས་བརྒྱ་འབུལ་ཟེར་བ་དང་། གཞན་ཡང་བརྒྱ་འབུལ་བ་ཁ་ཡར་བྱུང་། དེ་དུས་དབུས་སྟོད་ནས་ཏཱིའི་སི་
ཤཱཀྱ་བཟང་པོས་ཐོག་དྲངས། སློབ་མ་རྣམས་ཀྱིས་གདན་འདྲེན་ཡང་བྱུང་། སྐབས་ཤིག་ལ་ཞུ་བ་ནན་ཆེས་
པས་འབྱོན་པར་མཛད། ཕྱག་འཇོག་ཁ་རང་དུ་གཞུང་ནས་ཀུན་མཁྱེན་པའི་སློབ་མ་སྔར་མཚན་ཉིད་པོ་ཏི་
འགའ་ཡར་ཤེས་པ་གཅིག་གིས་དྲུང་དུ་ང་རང་མཇལ་ནས་ཆོས་ཞུ་བ་མང་ཚད་ཡོད་ནའང་། ལོ་བདུན་དུ་
མཚམས་ཀྱི་དམ་བཅའ་བྱས་ཡོད་པས་ཡོང་བའི་ཐབས་མ་བྱུང་། ཆོས་ཀྱི་དྲི་བ་འདི་རྣམས་ཀྱི་ལན་གསལ་པོ་
ཐུགས་ལ་འདོགས་ པ་ཞུ་ཟེར་ ནས། ཞུ་ ཡིག་ དང་ འབུལ་བ་བྱུང་ནས། ཉིན་པར་ནི་ཆོས་ དང་ འཇལ་
མཁན་གྱིས་འབྲེལ་བས་ཐུགས་མ་སྐབས། ནུབ་མོ་བླ་མ་དམ་པ་བཟོད་པས། ཕྱག་བྲིས་མཛད་ནས། དྲིལ་
ལན་དོན་གྱི་རབ་འབྱེད་ཅེས་བྱ་བ་བསྐུར། དེ་ནས་བྱོན་པས་ལམ་དུ་ཞབས་ཏོག་པ་མང་བས་ཞག་སྦྲེལ་
འགོར། ཚུ་རི་ཕ་རི་རྣམས་སུ་སྐྱེལ་བསུ་བ་ནི་ཚོ་འཁྲུགས། ཚུར་རིའི་གཙང་འགྲམ་ན་ཆོས་ཁྲི་བརྩེགས་ནས་
གསང་ཕུ་གླིང་སྟོད་པའི་སློབ་དཔོན་ཡེ་རྒྱལ་གྱིས་ཐབ་ཁྱོགས་ནས་ཇ་གསོལ་བའི་རིང་ལ། ཆོས་ཀྱི་དྲི་བ་
ཚིག་རེ་ཞུས་པ་ལ་མདའ་ཚད་མང་རབས་རེའི་ལན་གསུང་། དེ་ནས་ཆོས་ཀྱི་དྲི་བ་ཞུ་བའི་སྤོབས་པ་མེད་
པར་གསང་ཕུ་བ་ལ་ངེད་རང་འདྲ་བ་གཞན་མེད་པས། སྐྱོང་བྲན་ཐུགས་ལ་འདོགས་པར་ཞུས། ཡང་དགོས་
སུ་ངེད་རང་གླིང་སྟོད་པ་ཉམས་ནས་ཡོད་ཞུས་པས། ཁོང་ལ་ཇ་བཟང་པོ་གདུམ་གཅིག་སྲབ་ཆམ་གཅིག
གསེར་སྲང་བཅུ། གླིང་སྟོད་པ་སྤྱི་ལ་ཇ་སིག་ལྔ། ཀློད་ཡོད་ཆེན་མོ་གཅིག ཐེར་རས་ཕྲུག་གསུམ། དགུ་ཚན་
556

ཀུན་མཁྱེན་དྲི་མེད་འོད་ཟེར་གྱི་རྣམ་ཐར་མཐོང་བ་དོན་ལྡན།
གཅིག་གནང་། ཨེ་མ་ཚོགས་གཉིས་བསགས་པའི་འབྲས་བུ་དུས་འདིར་སྨིན། །ནམ་མཁའ་མཛོད་ལ་
མངའ་བརྙེས་ཕྲིན་ལས་ཅན། །སྦྱིན་པ་རྣམ་བཞིས་སེམས་ཅན་ཚིམ་མཛད་ཅིང་། །རེ་བ་སྐོང་མཛད་དེ་ལ་
ཕྱག་འཚལ་ལོ། །དེ་ནས་ཡར་མོ་ཆེ་བའི་ཇོ་གདན་རྣམས་ཀྱིས་རོལ་ཆ་དང་བཅས་ལྦུ་བ་གདོང་ནས་བསུ་བ་
བྱས། ར་མོ་ཆེར་ཕེབས་ཇ་ཞུ་ཞིང་ཡོད་པའི་སྐབས་སུ། རྨེ་རུ་བའི་ཇོ་གདན་རྣམས་མཇལ་བ་དང༌། སེར་
སྦྲེངས་ལ་བྱུང་བ་ལ་མཇལ་ཁ་མ་བྱུང༌། ཟླ་བ་ཕྱེད་ནི་ལྷ་སར་བཞུགས་པ་ལྷ་ས་དང་། ར་ས་གཉིས་ཀྱི་རབ་
དུ་ཁྲི་མཐོན་པོ་བརྩིགས་ཏེ་ཐུགས་བསྐྱེད་གསུངས་པས། ས་ཕྱོགས་དེ་ཆོས་ཉན་གྱིས་གང་། གསང་མཚུར་
སྡེ་གསུམ་གྱི་དགེ་བཤེས་ང་རྒྱལ་ཅན་མང་པོས་ཆོས་ཉན་སར་ལྟད་མོ་བལྟས་པས། ལས་རྒྱུ་འབྲས་ཀྱི་ཆོས་
བཤད་མཛད་པའི་རྟིང་ན། ཁོང་རྣམས་དད་པ་སྐྱེས་ནས། འདི་འདྲ་ཞིག་ཡིན་པ་ཟེར་ཞིང་ཕྱག་བཙལ་ཏེ་
ཆོས་ཉན་གྱི་གྲལ་ལ་འཁོད། ཆོས་ཚར་ནས་ར་མོ་ཆེར་འབྱོན་ཞིང་ཡོད་པ་ལ། སི་ཏུ་ཤཱཀྱ་བཟང་པོས་ཞུ་
ཡིག་དང་གདན་འདྲེན། གཞན་ཡང་བླ་མ་དཔོན་སྐྱ་མང་ཚད་ཅིག་གིས་སླེབས་ནས་བྱུང་། ཡར་འབྱོན་པར་
ཞལ་གྱིས་བཞེས། དེ་ནས་སྙིང་ཐིག་གི་ཁྲིད་གསུང་བ་ལ། སྙེ་ཕུ་ཤུག་གསེབ་ཏུ་བྱོན། ཁྲིད་ཉན་སྟོང་ཕྲག་
ཚོགས་པས་ཁྲིད་ཞུ་ཚོ་འདི་ཙམ་མང་འདུག་པས། ཁྲིད་གཞིས་མི་ལྕོགས་པར་འདུག་ཅིང་ཁྲིད་གཞི་རྒྱུ་ཁྲིད་
གཉེར་བ་ལ་འབུལ་བར་ཞུ་ཞུས་པས། ཆོས་ཉན་རྣམས་ཀྱིས་མི་ལྕོགས་ན་ཁས་མི་ལེན་པ་ཡིན་ཟེར་བ་ལ།
ཆོས་རྗེའི་དྲུང་དུ་ཁྲིད་གཞིའི་ནས་མང་པོ་ཕུལ་བས་མཉེས་པ་ཆེ་བ་ཨེ་ཡིན། ང་གར་འགྲོ་མཁའ་འགྲོ་ཆོས་
སྐྱོང་གིས་བྱ་བ་སྒྲུབ་ཅིང་ཡོད་པས། ཚོགས་འཁོར་ལ་མི་ཐོགས་གསུངས་ནས། ཕྱག་དམ་བཀྱེ་ནས་ཆོས་
གསུང༌། དགེ་སློང་དཔོན་གྲགས་པས་དབུ་སྟོད་དུ་ཡར་འགྲོ་བའི་ཞུ་བ་བྱས་པས། དེ་བཞིན་མཛོད་གསུང་།
ངའི་རྟ་བཙོང་ནས་མེད་པས་ལྷ་ས་བར་དུ་ཆིབས་པ་ཞིག་གཡར་པོ་ཞུ་ཞུས་པས། རྟ་མེད་ན་ཁྱེད་གར་ཐོན་རྟ་
ཁྱེར་བས་ཆོག་གསུང་། ནང་བར་ཚ་བ་གནང་ནས། ཆིབས་པ་རྔམ་པ་སྒྲ་སྒྲོགས་བཏང་། རྟ་བསྒྱུར་བ་ལ་
རྟོགས་ལྡན་གྱད་ཐུང་ཟེར་བ་བཏང་། ལམ་རིང་ཐུང་གཉིས་ཡོད་པའི་ཐུང་བ་དེས་གཟར་བས་རིང་བ་དེ་སྐོར་
གསུངས། ཕྱག་དབང་ཞུས་ཤིང་ཡོད་ཀྱང་ལྡབས་ནས་གསུངས། ཞལ་ཏའི་ལུགས་བཞིན་རྟོགས་ལྡན་གྱིས་
བྱེད་བྱས་པས། ཐུགས་ཀྱིས་གཟིགས་ཆ་ཡིན། ངས་མི་ཚེ་རྟ་ལ་བསྐྱལ་བས་ཨའུ་ཙི་ཉེ་ས་ལ་འགྲོ་བྱས་པས།
རྟས་བརྡབས་རྩིབ་མ་གཉིས་བཅགས། རྟོགས་ལྡན་རྟ་བཟློག་ནས་འགྲོ་དུས། རྟས་བརྡབས་པ་མ་ཞུ་བཀའ་
བཀྱོན་ཐུགས་ཁྲེལ་ཡོང་ཟེར་ནས་གང་བསྔགས་ཤུག་གསེབ་ཏུ་སླེབས་དུས་ཆིབས་རྟ་ཀ་བ་ལ་གཏོད། དྲུང་
557

བི་མ་སྙིང་ཐིག
དུ་ཕྱག་འཚལ་བ་ལ་སོང་བས། ངན་པ་རྣམས་བྱས་པ་ལ་མི་ཉན་དེ་ཨེ་མ་བྱུང་། དགེ་སློང་དཔོན་གྲགས་
པར་ར་མོ་ཆེར་སྨན་དཔྱད་རིམ་གྲོ་ཆེན་པོ་དགོས་པ་བྱུང་དེས་ན་ཐོགས་པ་མེད་པའི་མངོན་པར་ཤེས་པ་ཡོད་
པར་ཡིད་ཆེས་སོ། །མི་ཡི་ཁྱུ་མཆོག་ཆོས་ཀྱི་འཁོར་ལོ་བསྐོར། །སྨྲ་བའི་ཟླ་བ་མངོན་ཤེས་སྤྱན་དང་ལྡན། །
འཕགས་པའི་གང་ཟག་འདི་འདྲ་གཞན་སུ་ཞིག །དུས་གསུམ་རྣམ་མཁྱེན་དེ་ལ་གུས་ཕྱག་འཚལ། །དེ་ནས་
དབུ་སྟོད་དུ་བྱོན་ནས། སི་ཏུས་མཁར་བ་རིང་གདན་དྲངས། ཞག་གསུམ་དུ་བཞུགས་དབྱར་གནས་ཀྱི་
ཕོགས་བཏབ་ནས། ཡར་ཨོ་རྒྱན་དུ་བྱོན་ཚོགས་པ་རྒྱ་མཚོ་ལྟ་བུ་འཚོགས། ཨོ་རྒྱན་གྱི་རྫ་འདབས་མན་ཆད།
ཕ་རའི་བྲག་རྩ་དེ་ཡན་ཆད། ཆ་ཐེར་དཀར་ནག་ཁྲ་གསུམ་གྱིས་བཀང་། ཆོས་ཉན་རྙེད་པ་ལས་སུམ་ལོག་
གིས་མང་། གསར་པའི་ཆོས་ཉན་གྱི་དྲག་པ་དུས་འཁོར་བ་དགེ་འདུན་དཔལ་གྱིས་ཐོག་དྲངས། ཆོས་འཆད་
པའི་བླ་མ་སློབ་དཔོན་ཡང་བཞི་བཅུ་ལ་སླེབས་ཙམ་འདུག 
འབྲི་གུང་པའི་ཁུལ་གྱི་བླ་མ་སློབ་དཔོན། དཔོན་
སྐྱ་མང་པོ་འཚོགས་པ་ལ། འོད་གསལ་རྡོ་རྗེ་སྙིང་པོའི་ཁྲིད་ཟླ་བ་བཞི་པའི་ཚེས་བཅོ་ལྔའི་ཉིན་པར་བཙུགས་
ནས། ཚེས་བརྒྱད་གཅིག་ལ་འཚོགས་པ་ལ་འགྱེད་ཆེན་གཅིག་མཛད། ཟླ་བ་བྱུང་ངོ་ཅོག་གི་ཚེས་བཅུ་ལ་
འཕན་ཡུལ་ཡན་ཆོད་རྩེ་མོ་རྒྱལ་ཕྱིན་མན་ཆོད་ཚོགས་པ་རྒྱ་མཚོ་ལྟ་བུ་ལ་ཚེས་བཅུའི་མཆོད་པ་གྱ་ནོམས་པ་
མཛད། སྔར་སྙིང་ཐིག་གི་ཁྲིད་ཞུ་བའི་དུས་ཆོས་ཁྲལ་ལ་མ་ཐོགས་པས་ད་གཟོད་ང་ལ་ཆོས་བཤད་པའི་དུས་
བྱུང་ན། ཆོས་ཁྲལ་ལ་བཅད་ཐང་མི་བྱེད་པ་དང༌། དད་རྫས་ཕྱག་ཏུ་ཅི་བྱུང་བའི་སུམ་གཉིས་ཚེས་བཅུ་དང་
ཚེས་བརྒྱད་ལ་བཏང་ཞིང་སུམ་ཆ་གཅིག་གིས་འཕྲལ་དགོས་འཚོ་བ་དང་། བུ་སློབ་གཟིགས་སྐྱོང་མཛད་
པའི་དམ་བཅའ་བརྟན་པོ་མཛད། དད་ཟས་ཆུད་མི་གསོན་པའི་ཆེད་དུ། ཚེས་བཅུ་དང་། ཚེས་བརྒྱད་ཀྱི་
ཟས་ཡང་སིངས་པོ་དང་དར་བས་བརྫི་ཞིང་། སྤྱན་ལམ་དུ་འབྱུང་བའི་བཟའ་བཏུང་དངོས་པོ་མཆོད་པ་
གཉིས་ལ་དམིགས་སྒོམ་བྱས་པ་ལ། ཆེ་བཙུན་གལ་པོ་ཆེར་བྱས་པ་སུ་བྱུང་ཡང་། འདི་ཟོངས་པས་མི་འཇུ་
གསུང་ནས་མི་གནང་། འགྱེད་མཛད་དུས་གྲལ་མཐོ་བ་རྣམས་ཀྱི་སྐལ་བ་ཆད་དོགས་མེད་གསུངས་ནས།
གྲལ་གཞུག་ནས་ཡར་ལ་འགྱེད། བཀུར་སྟི་དགེ་འདུན་ལ་དགོས་པ་ཡིན། སྡིག་ཅན་རྣམས་ལ་མི་དགོས་
གསུང་ནས་སྐྱེ་ནག་ལ་མི་གནང་། ཆེན་པོར་འདོད་པ་རྣམས་ལ་གདན་མི་འདིང༌། བཀུར་སྟི་མི་མཛད་པ་ནི་
ཐུགས་ཀྱི་དམ་བཅའ་ཡིན། འབྱོར་ལྡན་ཕྱུག་པོ་རྣམས་ཀྱི་ཚོགས་གསོག་དང་འབུལ་བ་ཅི་ཙམ་བྱས་ཀྱང་།
ཆོས་དད་གུས་ཀྱི་སྒོ་ནས་བསྒྲུབས་པ་ཡིན་ཕྱག་བྱེད་བཟང་། ཐུགས་ལ་བཏགས་ཞལ་དུ་མི་འདོན། བརྡབ་
558

ཀུན་མཁྱེན་དྲི་མེད་འོད་ཟེར་གྱི་རྣམ་ཐར་མཐོང་བ་དོན་ལྡན།
ལན་དང་གནང་སྦྱིན་མི་མཛད། བྱས་ན་ཚོང་དུ་འགྲོ་བས་ཁོང་རང་གི་དངོས་པོ་དེ་ཆུད་ཟོས་ཡིན། ཤཱཀྱ་ཐུབ་
པ་ལ་རས་ཡུག་གསེར་སྲང་སྟོང་རི་བ་ཕུལ་ཡང་། བསྔོ་བ་མཛད་པ་མ་གཏོགས་པ་གནང་སྦྱིན་མཛད་པའི་
སྲོལ་མེད། ཚོགས་བསགས་དང་ཆོས་འདོན་ལ་སོགས་པ་ཡོན་བདག་གིས་བྱ་རྒྱུ་ཡིན། ཡོན་མཆོད་གོ་ལོག་
ན་ནན་ལྟར་མི་བཟང་གསུང་། འདུལ་བ་ལུང་ལ་སོགས་གཏམ་རྒྱུད་ལུང་འདྲེན་མང་བར་མཛད། སྤྲང་པོ་ལ་
སོགས་པ་ཉམ་ཆུང་གིས་སྐྱོ་ར་ནག་པོ་གཅིག་དྲངས་ན་ཡང་ཞིམ་ཞིམ་ལྟར་གསོལ། མདོ་བསྔོ་དང་ཡོན་
བཤད་རྒྱས་པ་རེ་མཛད། ཚོགས་གཉིས་མཁའ་ལ་སྒྲིབ་གཉིས་ཆུ་འཛིན་བྲལ། མཁྱེན་པའི་ཉི་གཞོན་འོད་
སྟོང་ལྷག་གེ་བས། །སྐལ་ལྡན་རྣམས་ཀྱི་འདབ་སྟོང་རྒྱས་པ་དང་། །མཉམ་དུ་སྐྱེ་དགུའི་རྐང་དྲུང་ཚིམ་མཛད་
བསྟོད། །དེ་ནས་ཚོགས་པ་ལ་དབང་ཁྲིད་ཤིན་ཏུ་རྒྱས་པར་མཛད་ནས། རྒྱབ་ཆོས་གསུང་པའི་ཉིན་གཅིག་
གི་སྐབས་ན། རྒྱལ་སྲས་བཟོད་པས་སྤོས་ཕོར་དང་བཅས་ནང་དུ་གདན་དྲངས་པའི་ཚེ་ཡང་། ཁྱོད་ལ་བྲེལ་
བ་མེད་ན། མཁའ་འགྲོ་སྙིང་ཐིག་གི་དྲས་ཁའི་ཤོག་བུ་འགའ་དྲོས་གསུང་ཚར་བ་དང་སྐས་དེ་ཕར་བསྒྱུར་ལ་
སུ་ཡང་མ་བཏང་བར་སྙུག་གུ་ཚུགས་གསུང་ནས། ཞལ་ཆེམས་དྲི་མ་མེད་པའི་འོད་སྤྱད་པའི་སྐབས་སུ།
ད་ནི་མི་སྡོད་པདྨ་ལས་འབྲེལ་རྩལ། །འཆི་མེད་བདེ་ཆེན་བཙན་ས་འཛིན་དུ་འགྲོ། །ཚེ་ཟད་ལས་ཟད་སྨོན་
ལམ་འཕེན་པ་ཟད། །གསུང་པའི་ སྐབས་སུ་རྒྱལ་སྲས་བཟོད་པ་སྤྱན་ཆབ་ཀྱིས་བརྣང་བཞིན་དུ། ཕྱག་
བཙལ་ནས་གསོལ་བ་བཏབ་ཅིང་རྟེན་འབྲེལ་ངན་པ་འདི་འདྲ་བ་མི་གསུང་བར་ཞུ་ཞུས་པས། རྟེན་འབྲེལ་
ངན་རྒྱུ་ཅི་ཡོད། ད་ལྟ་དལ་བའི་དུས་སུ་བྱས་པས་ད་གཟོད་བྲེལ་བའི་དུས་སུ་ཕན་པ་ཡིན་གསུང་ནས། བུ་
སློབ་སྤྱི་ལ་ཞལ་ཆེམས་དྲི་མ་མེད་པའི་འོད་དང་དགོས་སུ་སྙིང་ཐིག་པ་རྣམས་ལ་ཞལ་ཆེམས་གནད་ཀྱི་མེ་
ལོང་ གཉིས་མཛད་ནས། མཁའ་འགྲོ་སྙིང་གི་པོ་ཏིའི་ནང་དུ་བཅུགས། འདི་འདྲ་བྱས་སུ་ལ་ཡང་མ་སྨྲ་
གསུངས་སོ། །གཤེགས་པར་དགོངས་ནས་སྲས་ཀྱི་ཐུ་བོ་ལ། །ཞལ་ཆེམས་བཞག་ནས་མངོན་ཤེས་ཡོད་
པར་བསྟན། །མཐོང་སྤངས་མ་རིག་ཚོགས་ལས་དབེན་པ་ཡིན། །འཇམ་དབྱངས་དངོས་སུ་བསྟན་ལ་གུས་
པས་བསྟོད། །དེ་ནས་ཆོས་ཉན་འབྲེལ་པ་ཡོད་པ་རྣམས་སོ་སོར་གྱེས། བླ་མ་སློབ་དཔོན་རྣམས་དང་ཆོས་
ཉན་གྲྭ་པ་རྣམས་ཀྱིས་དབང་གོང་མ་ལ་སོགས་པའི་ཞུ་བ་བྱས་པས། འདི་གུ་རུ་ཇོ་འབེར་གྱིས་ཀྱང་མ་གནང་
བའི་ཆོས་ཡིན་མི་འོང་གསུང་། ནན་གྱིས་ཞུས་པས། འོ་ན་ཁྲིད་གཉེར་ངན་པ་དེ་རྣམས་ཀྱིས་སྤྱང་ཀི་བྱེད་
པར་ཡོད་འདུག ཁྲིད་གཉེར་བ་བརྗེས་གསུང་ནས། དབང་ཞུ་བ་རྣམས་ལ་དམིགས་པ་ཕོག་ནས་རིལ་
559

བི་མ་སྙིང་ཐིག
བཏང་སྟེ། རིམ་པ་བཞིན་དུ་དབང་མཛད། རྒྱུད་བཅུ་བདུན། ཐེག་མཆོག་རིན་པོའི་ཆེའི་མཛོད། ཡང་ཏིག་
ཡིད་བཞིན་ནོར་བུ་དང་བཅས་པ་རྫོགས་པར་གསུང་ཆོས་ཐོན་པའི་ཚོགས་འཁོར་གྱི་ནང་པར་རང་རེ་དཔོན་
སློབ་ཟབ་མོའི་ཆོས་ཀྱི་འཁོར་ལོ་བསྐོར་ནས
ཚོགས་ཀྱི་དགའ་སྟོན་བྱེད་པ་ཡང་ད་ནངས་ཙམ་དུ་གདའ་འོ
ཁྱོད་རང་གཞན་དོན་ནུས་པ་རྣམས་ཀྱིས་སྐལ་བ་དང་ལྡན་པའི་སློབ་མ་གང་བྱུང་ལ་རང་འདོད་ཀྱིས་འཁྲིས་
མེད་པར་དབང་བསྐུར། རྒྱུད་ཤོད་མན་ངག་སྟོན། དམ་ཆོས་ཉམས་སུ་ལེན་པ་རྣམས་འཇིག་རྟེན་གྱི་བྱ་བ་
དོན་དུ་མ་གཉེར་བར། 
ཁྲེགས་ཆོད་དང་ཐོད་རྒལ་གྱི་དོན་ལ་མཉམ་པར་ཞོག 
མ་གོ་བའི་སྐབས་བྱུང་ན་ཁོ་
བོས་བྱས་པའི་ཡང་ཐིག་ཡིད་བཞིན་ནོར་བུ་འདི
ནོར་བུ་བསམ་འཕེལ་དང་འདྲ་བ་ཡིན་པས་བལྟ་རྟོག་
ཞིབ་མོ་གྱིས་ལ་སྒོམས་དང་། 
འཁོར་བ་ཟད་སར་བསྐྱལ་ནས་མྱང་འདས་ཀྱི་ས་ལ་སླེབས་པར་འགྱུར་རོ
ཞེས་ལེགས་པར་གདམས་སོ། །
གནམ་གཡོགས་བྲལ་བའི་མཁའ་ལ་མཐའ་དབུས་མེད
། །ལྟ་སྒོམ་རྫོགས་
ལ་སྲིད་ཞི་མཉམ་པ་ཉིད། །
ཟད་སར་བསྐྱལ་བས་ཀུན་བཟང་དགོངས་པ་རྫོགས
། །ཆོས་རྗེ་ཀློང་ཆེན་རབ་
འབྱམས་དད་བརྒྱས་མཆོད། །
དེ་ནས་ཞྭའི་ལྷ་ཁང་གི་གཙུག་ལག་ཁང་གི་ཉམས་གསོ་རྣམས་མཛད་པ་དང་
མཆོད་པ་འབུལ་བ་ལ་འབྱོན་པའི་སྐབས་སུ། 
ཆོས་སྐྱོང་ལ་གསོལ་ཀ་མཛད་ཁྲོམ་ལ་ཆོས་གསུང་བའི་ཚེ་མེ་
ཏོག་གི་ཆར་རྩོད་པ་མེད་པར་བབས། ཐམས་ཅད་ལ་ཐར་པའི་ས་བོན་ཐེབས་པར་མཛད། ཆུ་བོ་རིར་
ཕྱགས་ཕེབས་པ་དང༌། ཨོ་རྒྱན་དུ་བྱོན་ནས། 
རྟེན་འབྲེལ་རྣམས་འཇུག་ཡོན་བདག་རྣམས་ལ་ཡང་མི་འཐད་
པ་འགའ་རེ་འབྱུང་བར་འདུག 
ཁོ་བོས་ཁྱེད་རྣམས་ལ་མྱ་ངན་མི་འཇོག་གསུང་
། དེ་ནས་བསམ་ཡས་པའི་
དུད་གཏོང་དྲུག་གི་གདན་འདྲེན་བྱུང་བས། 
རྒྱ་མར་ཞག་ཤས་གཅིག་བཞུགས་ནས་ལ་ལ་བྱོན་པའི་ཐོ་རངས་
འཇམ་དབྱངས་ཀུན་དགའ་རྒྱལ་མཚན་པ་ལ་སོགས་པ་བླ་མ་སློབ་དཔོན
། ཡོན་བདག་བུ་སློབ་དང་བཅས་
པས་སྐྱེལ་ཐུང་ནས། 
རྒྱུ་མ་ཡུན་ཐང་དུ་ཕྱགས་ཕེབས་པའི་ཆིབས་ལས་གཞོལ་ནས
། ས་འཇམ་ལིའི་སྟེང་ན་
བཞུགས་ཏེ། 
ད་ཁྱོད་རང་རྣམས་ཕྱིར་ལོག་འཕྲེང་བ་ལས་མི་ཡོད
། ཁྱོད་རྣམས་ཀྱིས་ཀྱང་ད་ནང་ནས་ང་
མཐོང་བ་མིན། ཁྱེད་རང་རྣམས་ཆོས་ལ་འབུངས། 
ངེད་དུམ་པ་ཞིག་འདིར་འདུག་གསུངས་པས། ཐམས་
ཅད་ཀྱི་གདོང་མཆི་མས་ཁེབས་ཏེ་སོ་སོར་གྱེས
དེ་ནས་ལ་ལ་བྱོན་ནས་མཆིམས་ཕུར་ཕྱགས་ཕེབས་པའི་
ཉིན་པར། 
འོ་རྒྱ་གར་གྱི་དུར་ཁྲོད་བསིལ་བ་ཚལ་གྱི་དོད་པོ་ཡིན་པས
། གཞན་དུ་སྐྱེས་པ་བས་འདིར་ཤི་བར་
དགའ་བར་བཤད། 
ངའི་སྒྱུ་ལུས་ཀྱི་ཕུང་པོ་འདི་ཡང་མཆིམས་ཕུའི་དུར་ཁྲོད་ཆེན་པོ་འདིར་འཇོག 
བསམ་པ་
560

ཀུན་མཁྱེན་དྲི་མེད་འོད་ཟེར་གྱི་རྣམ་ཐར་མཐོང་བ་དོན་ལྡན།
ཅིག་ཀྱང་ཐོག་ཏུ་ཕེབས་པ་ཡིན་གསུང་། དུད་གཏོང་དྲུག་གིས་ཐོག་དྲངས་པའི་ཕྱོགས་ནས་འདུས་པའི་
ཚོགས་པ་རྣམས་ལ་ཁྲིད་བཏབ། ཚོགས་པ་ཆེས་པས་སྤྲོས་མེད་ཀྱི་དབང་ལ་ཞག་གྲངས་མང་རབས་ཤིག་
སོང་བའི་སྐབས་སུ། བསྙུངས་པའི་ཚུལ་བསྟན་ཡང་ནུབ་རེ་བཞིན་དབང་མཛད་བཅུ་དྲུག་གི་ཉིན་པར་
མཆོད་གཏོར་ཤོམ་དབང་བྱེད་གསུང་པས། སྐུ་བསྙུངས་པས་འོ་བརྒྱལ་ཞག་གསུམ་སྐུ་ངལ་གསོ་བར་མཛད་
པ་ཞུས་པས། དེ་མི་དགོས་དབང་འདི་ཚར་བ་ཞིག་བྱེད་གསུང་པ་ལ་ནན་གྱིས་ཞུས་པས་དབང་འདི་ཚར་བ་
ཞིག་བྱེད་བསམ་པ་ཡིན་ཏེ། ཁྱེད་རྣམས་མི་ཉན་པར་འདུག་གསུང་ནས་སྟེང་དུ་བཞུད། དེ་ནས་ཆུ་མོ་ཡོས་
ལོ་ལྔ་བཅུ་རྩ་དྲུག་བཞེས་པ་ལ་རྒྱལ་གྱི་ཟླ་བའི་ཚེས་བཅོ་བརྒྱད་ཀྱི་དྲོ་ཁར་སོང་བ་དང༌། གུ་རུ་བ་དང༌། སློབ་
དཔོན་ཀུན་དཔལ་ལ་སོགས་པ་འགའ་ཞིག་དྲུང་དུ་ཡོད་པ་ལ་མཆོད་པ་གཅིག་ཤོམ་ལ་ཁྱོད་རང་རྣམས་
མདོར་སོང་གསུང་། ངེད་རྣམས་མི་འགྲོ་འདིར་འདུག་པར་ཞུ་ཞུས་པས། འོ་ན་སྒྱུ་ལུས་གོག་པོ་འདི་འདོར་
བ་ཡིན་པས། ཁྱེད་རང་རྣམས་ཞད་མི་དགོས། ཅ་ཅོ་མ་བྱེད་པར་མཉམ་གཞག་ལ་སྡོད་གསུངས་ནས་ཆོས་
སྐུའི་བཞུགས་སྟངས་ཀྱིས་གདོད་མའི་ཟད་སར་གཤེགས་སོ། །ཀྱེ་མ་ཀྱི་ཧུད་སྐབས་གནས་ཐུགས་རྗེ་ཅན། །
རྒྱ་མཚོའི་གོས་ཅན་འདི་དག་དང་མཚུངས་སུ། །ད་ནི་མི་བཞུགས་གདོད་མའི་སར་གཤེགས་པ། །བདག་
ཅག་སྐལ་བ་ལྡན་རྣམས་འདོར་ཕོད་དམ། །བཤེས་བྲལ་དམུས་ལོང་ཐང་ཆེན་དབུས་ལྷུང་ལྟར། །མགོན་པོ་
ཁྱེད་མིན་བདག་ཅག་སུ་ལ་རེ། །བྱང་ཆུབ་ལྗོན་ཤིང་རྐང་འཐུང་ཆག་གྱུར་པས། །སྡུག་བསྔལ་ཚད་པས་
གདུངས་ལ་བསིལ་བྱེད་སུ། །དཔལ་ལྡན་ཡོན་ཏན་དཔག་མེད་འབྱུང་བའི་གནས། །མྱ་ངན་འདས་པའི་
འབྲོག་དགོན་དེར་གཤེགས་པས། །ལྷར་བཅས་རྣམས་ཀྱི་གཙུག་རྒྱན་རིན་པོ་ཆེ། །ཡེངས་མ་སྐབས་ལ་སྟོར་
ཞིང་མགོན་མེད་གྱུར། །སྨྲ་བའི་སེང་གེ་སྐྱེས་མཆོག་ཆེན་པོས་ཀྱང་། །བསམ་ཐའི་ནགས་སུ་དེད་དཔོན་སྟོང་
པ་ལྟར། །དེ་རིང་བདག་སྙིང་མྱ་ངན་ཆེན་པོས་གདུངས། །ད་ནི་དབྱིངས་ནས་ཐུགས་རྗེས་གཟིགས་འཚལ་ལོ། །
ཞེས་པ་སྨྲེ་སྔགས་ཀྱི་ཚིགས་སུ་བཅད་པའོ། །དེ་ནས་རྒྱལ་གྱི་ཟླ་བ་དང༌། ཆོ་འཕྲུལ་གྱི་རིང་ལ་ཉིན་མཚན་
མེད་པར་འཇའི་གུར་ཕུབ། མེ་ཏོག་གི་སིལ་མ་བཀྲམ། འཁྱགས་པ་རྣམས་རང་ཞུ་སེ་བའི་དུང་ལོ་རྒྱུས།
དེར་ཚོགས་པའི་སྐལ་ལྡན་འགའ་ཞིག་ལ། འོད་གསལ་གྱི་སྣང་བས་ཕྱམ་བརྡལ་བར་གྱུར། ཞག་ཉི་ཤུ་རྩ་
ལྔའི་བར་སྐུ་གདུང་བཞུགས་པ་ལ། ཙནྡན་དང་། ག་བུར་གྱི་དྲི་ཟིལ་གྱིས་ནོན་པའི་དྲི་ངད་བཟང་པོས་ཁྱབ་
པར་གྱུར། ཞལ་ཏ་ལ་གདུང་ཁང་གསར་པ་མ་བརྩིག་པར། རྙིང་པ་ཞིག་ཏུ་ཁྱེར་ལ་བཞུས་གསུང་བས།
56

བི་མ་སྙིང་ཐིག
མཆོད་པའི་སྤྲིན་ཕུང་མང་པོ་དང་བཅས་ནས་གདུང་ཁང་རྙིང་པ་ཞིག་ཏུ་གདན་དྲངས་པའི་ཚེ། ས་ཆེན་པོ་
འདི་ རབ་ཏུ་གཡོས་ཤིང་། འུར་འུར་ཆེམ་ཆེམ་པའི་སྒྲ་ལན་བདུན་དུ་ གྲགས་པར་གྱུར་ཏོ། །ཐུབ་པའི་
དབང་པོ་ཀུ་ཤའི་ཚལ་གཟིགས་ཚེ། །ཉན་ཐོས་རྣམས་ཀྱང་མྱ་ངན་གྱིས་གདུངས་ལྟར། །དྲི་མེད་འོད་ཟེར་
མཆིམས་ཕུར་གཟིགས་པའི་ཚེ། །མཐོང་ཐོས་རྣམས་ཀྱང་མྱ་ངན་ཟུག་རྔུས་གཟིར། །མཁའ་ཀློང་ཡངས་པའི་
དབྱིངས་ཀྱང་མ་ཇིབས་ལ། །འབྱུང་བ་འཛིན་མ་འདི་ཡང་མ་ཆགས་ན། །ཆུ་གཏེར་ཆེན་པོ་འཁྲུགས་པར་མ་
གྱུར་ ཅིང༌། །བདག་ ཅག་རྣམས་ ལ་ འདི་ ལྟར་ གྱུར་ འདི་ཅི། །དེ་ ནས་ བཞུས་ པའི་ ཚེ། ཐུགས་ ལྗགས་
སྤྱན་གསུམ་གདུང་ཁང་ནས་འཕར་ཏེ། སྐལ་བ་དང་ལྡན་པའི་པང་དུ་བྱོན་པ་དང་། རིགས་ལྔའི་རང་བཞིན་
ཐོབ་པའི་རྟགས་སུ། ཤ་རཱི་རཾ་ལ་སོགས་པ་གདུང་རིགས་ལྔ་དང་རིང་བསྲེལ་ཕྲ་མོ་གྲངས་ལས་འདས་ཤིང་
འཕེལ་གདུང་དུ་གྱུར་ནས། རེ་རེ་ལ་ཡང་བརྒྱ་ཕྲག་འཕེལ་ཞིང་ད་ལྟའི་བར་དུ། འཕེལ་བ་ཀུན་གྱིས་
མཐོང་ཞིང་རྩོད་པ་མེད་དོ། །འདི་ནི་ཆོས་ཀྱི་སྐུ་ལས་གཟུགས་ཀྱི་སྐུར་བཞེངས་ཏེ། གདུལ་བྱའི་ཁམས་དང་
མོས་པ་ཇི་ལྟ་བ་བཞིན་དུ་འཆད་རྩོད་རྩོམ་གསུམ་ལ་སྤོབས་པ་ཐོགས་པ་མེད་པར་འཇུག་སྟེ། དེ་ལ་སངས་
རྒྱས་བཅོམ་ལྡན་འདས་ཀྱི་བསྟན་པ་དམ་པའི་ཆོས་རྒྱུ་དང་འབྲས་བུའི་ཐེག་པ་བསམ་གྱིས་མི་ཁྱབ་པ་དག་
ལས། དམ་པ་རྣམས་ཀྱི་བཀའ་དྲིན་ལ་བརྟེན་ནས་ཁོ་བོ་ཅག་གི་ཁོང་དུ་ཆུད་པའི་དོན་ཕྱི་རབས་ཀྱི་གདུལ་བྱ་
རྣམས་ཀྱིས་རྟོགས་པར་སླ་བའི་ཕྱིར་བསྟན་བཅོས་སུ་བཀོད་པ་ལ། ཕྱིའི་གནས་དང་ནང་གི་གནས་དང་དེ་
ཁོ་ན་ཉིད་ཀྱི་གནས་གསུམ་དུ་རྣམ་པར་བཞག་པ་ལ། དང་པོ་ནི་གསུང་རབ་ལ་འཇུག་པའི་ཐེམ་སྐས་སམ་
ཐུན་མོང་དུ་གྱུར་པ་དག་གི་ཕྱོགས་སུ་གཏོགས་པའི་བསྟན་བཅོས་ལ། ཡི་གེའི་ལྡེབ་སྦྱོར་ལ་འཇུག་པ་རིན་
ཆེན་སྙེ་མ་ཆེ་ཆུང་གཉིས། རིག་པ་ཀློག་པའི་དོན་བསྡུསཾ། སྒྲ་བཞིའི་མཚམས་སྦྱོར། ཀློག་གི་བསྟན་བཅོས་ཟླ་
བ་གསོལ་བྱེད། སྡེབ་སྦྱོར་ལ་འཇུག་པ་ཉི་མའི་ཤིང་རྟ། ལྕི་ཡང་གི་གནས་པ་རིན་པོ་ཆེའི་ལྡེ་མིག མངོན་
བརྗོད་ལ་འཇུག་པ་མེ་ཏོག་གི་འཁྲི་ཤིང༌། སྙན་ངག་གི་བསྟན་བཅོས་མེ་ཏོག་རྒྱས་པའི་སྐྱེད་མོས་ཚལ།
དཔེར་བརྗོད་ཀྱི་གནས་ངེས་པ་ཀླུ་ཤིང་གི་མེ་ཏོག །སྤེལ་མའི་གནས་ལ་འཇུག་པ་ཚངས་པའི་གསུང་དབྱངས་
ཏེ༑ གཙོ་བོ་ལུས་ལྟ་བུའི་བསྟན་བཅོས་རྣམ་པར་དབྱེ་བ་དང་། ཐམས་ཅད་སྤེལ་མར་སྟོན་པ་འཕྲོས་པ་ཡན་
ལག་གི་བསྟན་བཅོས་ལ། མིའམ་ཅི་ཀུན་ཏུ་དགའ་བའི་ཟློས་གར། གཞོན་ནུ་ཞི་བའི་རྟོགས་པ་བརྗོད་པ་མེ་
ཏོག་གི་ཆུན་པོ། བློ་གསལ་རི་བོང་གི་རྟོགས་བརྗོད། ལེགས་པར་གདམས་པ་ལྷའི་རྔ་བོ་ཆེ་ལྟ་བུའི་གཏམ།

ཀུན་མཁྱེན་དྲི་མེད་འོད་ཟེར་གྱི་རྣམ་ཐར་མཐོང་བ་དོན་ལྡན།
པོ་ཏ་ལ་ཀུན་ཏུ་དགའ་བའི་གཏམ། ལེགས་པར་སྦྱར་བའི་སྙན་ངག་ཟླ་བའི་འཁྲི་ཤིང་རབ་ཏུ་བཟང་པོ། མེ་
ཏོག་གི་རི་བ། ནགས་ཀྱི་གཏམ་པདྨ་དཀར་པོ། ནགས་ཀྱི་གཏམ་གངས་རིའི་རྒྱན། ནགས་ཀྱི་གཏམ་ཀུན་
ཏུ་བཟང་པོ། ནགས་ཀྱི་གཏམ་ཀུ་མུ་དའི་འཁྲི་ཤིང༌། ནགས་ཚལ་ཀུན་ཏུ་དགའ་བའི་གཏམ། ཆོས་ཀྱི་སྡོམ་
བཞི་དྲི་མ་མེད་པའི་གཏམ། ཆོས་བཞི་རིན་པོ་ཆེའི་ཕྲེང་བ། སློབ་དཔོན་བརྟགས་པའི་རབ་ཏུ་འབྱེད་པ།
རང་བྱུང་བརྟག་པའི་རབ་ཏུ་འབྱེད་པ། སྐྱེ་བོ་བརྟགས་པའི་རབ་ཏུ་བྱེད་པ། མཁས་བླུན་བརྟག་པའི་རབ་ཏུ་
བྱེདཔ། བཤེས་གཉེན་བརྟག་པའི་རབ་ཏུ་བྱེད་པ། ཆོས་དང་ཆོས་མིན་བརྟག་པའི་རབ་ཏུ་བྱེདཔ། ཤིན་ཏུ་བྱ་
དཀའ་བའི་གནས་ཀྱི་དཔེར་བརྗོད་ཡི་གེར་བཀོད་པ། དབྱངས་ངེས་པ་ཅནགྱི་རྒྱན། དུས་ལ་མངོན་པར་སྐྱོ་
བའི་རབས། རང་ལ་གྲོས་སུ་བཏབ་པའི་རབས། ཐར་པ་ལ་བསྐུལ་བའི་རིབས། བདེ་བར་གཤེགས་པའི་
ཐུགས་རྗེ་ལ་བསྐུལ་བའི་རོབས། ཕྱོགས་ཀྱི་སྡེ་སྣོད་འཛིན་པ་རྣམས་ལ་གཏམ་དུ་བྱ་བའི་རབས། བླ་མ་དམ་
པ་ལ་ཞུ་བ་ཞུ་ཡིག་རིན་ཆེན་གསེར་གྱི་མཆོད་སྡོང་། ཞུ་ཡིག་པདྨ་སྟོང་ལྡན། ཞུ་ཡིག་ནོར་བུའི་དྲ་བ། ཞུ་
ཡིག་རྨ་བྱའི་ང་རོ། ཕྱོགས་ཀྱི་སློབ་མ་ལ་བསྔགས་པ་ལྷའི་རྔ་སྒྲ། སྦྱིན་བདག་བསྔགས་པ་རིན་པོ་ཆེའི་བིང་
མཛོད། དྲི་བ་ཉི་ཤུ་པའི་ལན་རྒྱ་ཆེར་བཤད་པ། སེམས་དང་ཡེ་ཤེས་ཀྱི་དྲི་བའི་ལན་རྒྱ་ཆེར་བཤད་པ།
མཁས་གྲུབ་དམ་པ་རྣམས་ཀྱི་མྱང་འདས་ཆེ་ཆུང་། བསྟན་པ་སྙིགས་པའི་སྐྱོ་བ་བསམ་པ། རྒྱུ་ལ་ཁམས་
འདུས་པ་མེ་ཏོག་ཕྲེང་ལྡན། རྐྱེན་ལ་ཁམས་འདུས་པ་ཀ་ཁ་སུམ་ཅུ། གཉིས་ཀ་ལ་ཁམས་འདུས་པ་དྲན་
པའི་མེ་ལོང་། སྐྱེ་བོ་དགའ་བ་སྐྱེད་པ་གླུ་གར་གྱི་རྩེད་མོ། བྱིས་སྦ་བཞད་གད་སློང་བ་སྤྲེའུའི་ཟློས་གར།
འཇིག་རྟེན་ལུགས་ལ་འཇུག་པ་མཛངས་ཀྱི་འཕྲུལ་ཡིག བདེ་བར་གཤེགས་པ་ལ་བསྟོད་པ་རྔ་བོ་ཆེའི་
དབྱངས་སྙན། ཡུམ་ལ་བསྟོད་པ་ཡིད་བཞིན་ནོར་བུ། ཡོན་ཏན་ཚད་མེད་པར་བསྟོད་པ། བསམ་གྱིས་མི་
ཁྱབ་པར་བསྟོད་པ། དཔེ་ལས་འདས་པར་བསྟོད་པ། སྤྱན་རས་གཟིགས་ལ་བསྟོད་པ་ལྷའི་སིལ་སྙན། རྟ་
མགྲིན་ལ་བསྟོད་པ་གློག་གི་ཕྲེང་བ། འཇམ་དཔལ་དཀར་པོ་ལ་བསྟོད་པ་མུ་ཏིག་ཕྲེང་བ། དམར་པོ་ལ་
བསྟོད་པ་མི་འམ་ཅིའི་དབྱངས་སྙན། སེར་པོ་ལ་བསྟོད་པ་དྲི་ཟའི་རྒྱུད་མངསཾ། སྔོན་པོ་ལ་བསྟོད་པ་སྤྲིན་གྱི་
ང་རོ། འཕགས་མ་དབྱངས་ཅན་མ་ལ་བསྟོད་པ་གཞོན་ནུ་མཆོག་དགའི་དབྱངས་ཀུ་མུ་ཏའི་ཕྲེང་བ་པདྨའི་
དྲབ། འཕགས་མ་ནོར་རྒྱུན་མ་ལ་བསྟོད་པ་གསེར་གྱི་སྤྲིན་ཕུང་། ཀུ་རུ་ཀུལླེ་ལ་བསྟོད་པ་དབང་པོའི་རྒྱུད་
མངས། དུག་སེལ་མ་ལ་བསྟོད་པ་ཀླུའི་གཙུག་རྒྱན། འོད་ཟེར་ཅན་མ་ལ་བསྟོད་པ་འཇིགས་པ་ཀུན་སེལ།
563

བི་མ་སྙིང་ཐིག
དཔལ་མོ་ལ་བསྟོད་པ་དབང་པོའི་མེ་ཏོག ཕག་མོ་དཀར་མོ་ལ་བསྟོད་པ་དཔལ་གྱི་ཕྲེང་འཛིན། དམར་མོ་
ལ་བསྟོད་པ་དུས་ཀྱི་ཕྲེང་བ། ནག་མོ་ལ་བསྟོད་པ་དངོས་གྲུབ་ཀུན་འབྱུང་། མི་གཡོ་དཀར་པོ་ལ་བསྟོད་པ་
མལླི་ཀའི་ཕྲེང་བ། དམར་པོ་ལ་བསྟོད་པ་དུས་མཚམས་ཀྱི་སྤྲིན། སྔོན་པོ་ལ་བསྟོད་པ་འབྱུང་པོ་ཀུན་འདུལ།
སྒྲོལ་མ་ལ་བསྟོད་པ་དཔྱིད་ཀྱི་ང་རོ། ཚོགས་བདག་ལ་བསྟོད་པ་ནོར་བུ་བང་མཛོད། དབང་ཕྱུག་ལ་བསྟོད་
པ་ལྷའི་མེ་ཏོག །ཁྱབ་འཇུག་ལ་བསྟོད་པ་ཀླུའི་ང་ངོ། དབུ་མ་ལ་བསྟོད་པ་ཀུ་མུ་ཏེའི་གཉེན། ཚངས་པ་ལ་
བསྟོད་པ་རྒྱུ་མཚོའི་རྦ་རླབས། །དུས་ཀྱི་ལྷ་ལ་བསྟོད་པ་དཔྱིད་ཀྱི་ཐིག་ལེ། རི་དང་རྒྱ་མཚོ་ལ་བསྟོད་པ་
ཕྱོགས་ཀྱི་ང་རོ། མཆིམས་ཕུའི་གནས་ལ་བསྟོད་པ་དུས་བཞིའི་མེ་ཏོག །ཡེར་པའི་གནས་ལ་བསྟོད་པ་
པདྨའི་ཕྲེང་བ། གངས་རི་ཐོད་དཀར་གྱི་གནས་ལ་བསྟོད་པ་རོལ་མོའི་དབྱངས་སྙན། ལུམ་པའི་གཙུག་ལག་
ལ་བསྟོད་པ་རྒྱ་མཚོའི་རྦ་རླབས། བསམ་ཡས་ཀྱི་ཡུལ་གྱི་བཀོད་པ་གསལ་བར་བྱེད་པ་གངས་རིའི་རྒྱན།
གསང་ཕུའི་ཆོས་གྲྭ་ལ་བསྔགས་པ་ཡོན་ཏན་ཕྲེང་ཚོགས། ཞྭ་པདྨ་དབང་ཆེན་གྱི་གཙུག་ལག་ཁང་ལ་བསྟོད་
པ་རོལ་མོའི་སྤྲིན་ཕུང་། དཀར་ཆག་རྒྱས་པར་རྩིས་ཀྱི་ཡི་གེ་ཞིབ་མོ། བསྡུས་པ་ངོ་མཚར་དྲན་བྱེད། གསོལ་
འདེབས་དང་རྒྱན་གྱི་མེ་ཏོག་ལ་སོགས་པ་ཕྲ་མོའི་གནས་དཔག་ཏུ་མེད་པ་ཞིག་སྐྱེ་བོ་ཆོས་ལ་འཇུག་པའི་
ཆེད་དུ་སྦྱར་བ་ཡིན་ནོ། །སྙན་ངག་མཚོ་ཆེན་སྡེབ་སྦྱོར་པདྨའི་ཚལ། །མངོན་བརྗོད་གེ་སར་འདབ་སྟོང་བར་
རྒྱས་ཏེ། །ཚིག་དོན་རྣམ་བཀྲའི་རང་བཞིན་བཀོད་ལེགས་པ། །བློ་གསལ་རྐང་དྲུག་ལྡན་རྣམས་དགའ་བར་
མཛོད། །འདི་རྣམས་ཕྱིའི་གནས་དང་མཐུན་པའི་བསྟན་བཅོས་ཀྱི་དཀར་ཆག་སྟེ་དང་པོའོ། །དེ་ནས་ནང་གི་
གནས་རྒྱ་ཆེར་བཤད་པ་ལ། རྒྱུ་མཚན་ཉིད་དང་འབྲས་བུ་སྔགས་ཀྱི་ཐེག་པ་གཉིས་ལས། རེ་ཞིག་མཚན་
ཉིད་ཐེག་པའི་ཕྱོགས་སུ་གཏོགས་པའི་བསྟན་བཅོས་ལ། བྱམས་པའི་ཆོས་ལྔའི་སྤྱིའི་དོན་འགྲེལ་དུས་ལམ་
གྱི་རྣམ་པར་བཞག་པ་རིན་ཆེན་ཐེམ་སྐས་རྩ་འགྲེལ་དང་བཅོས་པ། མངོན་རྟོགས་རྒྱན་གྱི་ལུས་རྣམ་བཞག་
གི་གསལ་བྱེད་རྒྱན་གྱི་སྣང་བ། འདུལ་བ་ཀ་རི་ཀའི་གསལ་བྱེད་འོད་ཀྱི་སྙེ་མ། རང་རྒྱུད་ཤར་གསུམ་ཀྱི་
དོན་བསྡུས་ཁོ་དེ་ན་ཉིད་ལ་འཇུག་པ། དབུ་མ་ཐལ་འགྱུར་གྱི་གནས་གསལ་བ་རབ་ཏུ་མི་གནས་པའི་དོན་
བསྡུས། བདེ་བ་གཉིས་རབ་ཏུ་བྱ་བ་ལ་འཇུགཔ། དེའི་མན་ངག་ལམ་རིམ་གསལ་བ། སེམས་སྤྱོད་དོན་གྱི་
སྙིང་པོ། ལུང་སྦྱོར་རིན་པོ་ཆེའི་ཕྲེང་བ། སེམས་བསྐྱེད་རིན་པོ་ཆེ་གསེར་གྱི་མེ་ཏོག །བསླབ་བྱ་རྒྱལ་སྲས་
ལམ་བཟང་། ཟབ་མོ་མདོ་ལྔའི་དོན་བཤད། སྨོན་ལམ་རྒྱ་མཚོའི་སྙིང་པོ། གཅོད་ཡུལ་དག་པའི་ལམ་ཁྱེར།
564

ཀུན་མཁྱེན་དྲི་མེད་འོད་ཟེར་གྱི་རྣམ་ཐར་མཐོང་བ་དོན་ལྡན།
ཕུང་པོ་གསུམ་པའི་ཉམས་ལེན། འདའ་དཀའ་ཡེ་ཤེས་ཀྱི་སྒོམ་ཐབས་ལ་སོགས་པ། བྱང་ཆུབ་སེམས་
དཔའི་སྤྱོད་པ་མདོ་དང་མཐུན་པའི་གནས་དུ་མ་རྒྱུ་འབྲས་ཟབ་མོའི་ལམ་ལ་བརྟེན་ནས་ཐར་པ་འདོད་པ་
དག་གི་དོན་དུ་ལེགས་པར་བཀོད་པ་ཡིན་ནོ། །ཟབ་ཅིང་རྒྱ་ཆེའི་གསུང་རབ་གངས་ཆེན་མཚོ། །རྒྱལ་བ་
རྒྱལ་སྲས་གདེངས་ཅན་དབང་པོའི་གནས། །ཡོན་ཏན་ཡིད་བཞིན་འབྱུང་གནས་ཕྱོགས་གསལ་བས། །དད་
ལྡན་ཐར་པ་འདོད་རྣམས་དགའ་བར་མཛོད། །དོན་གཉིས་པ་གསང་སྔགས་རྡོ་རྗེ་ཐེག་པའི་ཕྱོགས་སུ་
གཏོགས་པའི་བསྟན་བཅོས་ལ། རྒྱུད་སྡེ་བཞིའི་གནས་ཟབ་ཅིང་རྒྱ་ཆེ་བར་བསྟན་པ་ལས། བཤད་པའི་
གནས་གསལ་བར་བསྟན་པ་ཡིད་བཞིན་རིན་པོ་ཆེའི་མཛོད་རྩ་བ། འགྲེལ་པ་པདྨ་དཀར་པོ་དང་བཅས་པ།
སྒྱུ་འཕྲུལ་དྲ་བ་ཆེན་པོའི་ཆོས་ཀྱི་རྣམ་གྲངས་ལས། གསང་བའི་སྙིང་པོ་དེ་ཁོ་ན་ཉིད་ངེས་པའི་སྤྱི་དོན་ཡིད་
ཀྱི་ མུན་ སེལ། གསང་འགྲེལ་ཕྱོགས་བཅུ་མུན་སེལ་ཡིན་ནམ། བསྡུས་དོན་མ་རིག་མུན་སེལ། རིགས་ལྔ་ཡེ་ཤེས་
སྣང་བ་རྣམས་དང༌། ཆོས་སྤྱོད་ཐམས་ཅད་ཀྱི་མངོན་པར་རྟོགས་པའི་རྒྱུད་ཀྱི་བཤད་འགྲེལ་བྱང་ཆུབ་ལྗོན་
ཤིང༌། རྒྱུད་སྡེ་བཞིའི་སྤྱི་དོན་བཤད་པ་རྡོ་རྗེ་འབྱུང་བ། དམ་ཚིག་གསུམ་བཀོད་ཀྱི་རྣམ་བཤད་ཉི་མའི་འོད་
ཟེར། ཕྲིན་སྒྲུབ་ཆོ་གའི་སྐོར་ལ། སྒྱུ་འཕྲུལ་ཞི་ཁྲོའི་སྐོངས་བཤགས་ཀྱི་ཆོ་ག་རྒྱས་པ། དེའི་ལེའུ་ལག་བསྡུས་
པ༑ བླ་མའི་ཕྲིན་སྒྲུབ་རིན་པོ་ཆེའི་སྒྲོན་མེ། ཐུགས་རྗེ་ཆེན་པོ་འཁོར་བ་དོང་སྤྲུག་གི་ཆོ་ག་པདྨ་ཅོད་པན།
ཀུན་རིགས་རྩ་བའི་དཀྱིལ་འཁོར་དུ་སློབ་མ་འཇུག་ཅིང་དབང་བསྐུར་བའི་ཆོ་ག རྡོ་རྗེ་སློབ་དཔོན་གྱི་ལས་
རིམ་རྒྱས་པ། སློབ་མའི་ལས་རིམ་བསྡུས་པ། རབ་ཏུ་གནས་པའི་ཆོ་ག་ཀུན་ཏུ་བཟང་པོ། ཆ་གསུམ་རྒྱས་པ་
འོད་ཀྱི་སྙེ་མ། བསྡུས་པ་རིན་ཆེན་སྙིང་པོ། སྲེག་སྦྱོང་དོན་རབ་གསལ་བ། ཐིག་རྩ་འོད་ཀྱི་ཕྲེང་བ། སྒྲོལ་མ་
མཎྜལ་བཞི་པའི་ཆོ་ག་བདེ་ལེགས་ཀུན་འབྱུང་། ཁྲི་མུན་ལས་ཐར་པའི་ཆོ་ག་ཡིད་བཞིན་ནོར་བུ། འཇིགས་
པ་བརྒྱད་སྐྱོབ་ཀྱི་ཆོ་ག་པདྨའི་དྲ་པོ། འཕགས་མ་དུག་སེལ་གྱི་ཆོ་ག་བདུད་རྩིའི་ལྗོན་ཤིང་། འཕགས་མ་དབྱངས་
ཅན་མའི་ཁྲུས་ཀྱི་ཆོ་ག་རིན་ཆེན་ནོར་བུ། རྣམ་པར་རྒྱལ་བའི་ཆོ་ག་ཡིད་བཞིན་ཕྲེང་བ། སྨན་བླའི་ཆོ་ག་ཡོན་
ཏན་ཕྲེང་ཚོགས། གནས་བརྟན་བཅུ་དྲུག་གི་ཆོ་ག་གཞན་ཡིན་ནོར་བུ། ཁ་འབར་མའི་གཏོར་ཆེན་བར་ཆད་
ཀུན་སེལ། ཁྲོ་བོ་བཅུའི་སྲུང་བཟློག་གི་ཆོ་ག་གནམ་ལྕགས་འཁོར་ལོ། གཙུག་ཏོར་ཆོ་ག་བགེགས་དཔུང་ཞི་
བྱེད། དྲགས་པ་སྤྱིའི་བསྐང་གསོ་དངོས་གྲུབ་ཀུན་འབྱུང་། སྤྱི་གསོལ་ཆེན་མོ། ཕུད་རབས་རྒྱས་པ། རྔན་
༡༤༩
ཡིག་ཆེན་མོ། བྱེ་བྲག་མ་མོ་བསྐང་གསོ་ཁྲག་མཚོ་ཁོལ་མ། གཟའ་ཡི་བསྐང་གསོ་དགྲ་ལས་རྣམ་རྒྱལ།
565

བི་མ་སྙིང་ཐིག
གནོད་སྦྱིན་དམར་ནག་གི་བསྐང་གསོ་རི་རབ་བརྩེགས་པ། དམ་ཅན་གྱི་བསྐང་གསོ་ལས་བཞི་ལྷུན་གྲུབ།
མ་མགོན་སྤྱིའི་བསྐང་གསོ་ཡིད་བཞིན་ལྷུན་གྲུབ་རྣམས་དང༌། བསྐྱེད་རིམ་གཙོ་བོར་བཏོན་པ་སྒྲུབ་ཐབས་ཀྱི་
སྐོར་ལ་བླ་མའི་སྤྱི་སྒྲུབ་དངོས་གྲུབ་འབྱུང་གཏེར། བྱེ་བྲག་བི་མ་ལའི་སྒྲུབ་པ་དངོས་གྲུབ་ཆར་འབེབས།
པདྨ་ཞི་བར་སྒྲུབ་པ་རིན་ཆེན་ཁང་བརྩིགས། པདྨ་དྲག་པོར་སྒྲུབ་པ་གནམ་ལྕགས་འབར་བ། ཡི་དམ་ཞི་ཁྲོ་
སྤྱི་སྒྲུབ་ཡང་དག་དོན་གྱི་སྙིང་པོ། རྟ་མགྲིན་དྲགས་པ་མཐར་བྱེད། ཕུར་པ་སྐུ་གསུམ་འདུས་པ། བདེ་མཆོག་
ཡིད་བཞིན་འཁོར་ལོ། འཇམ་དཔལ་བདུད་རྩི་འབྱུང་བ་རྣམས་དང་། མཁའ་འགྲོ་མ་སྤྱིའི་སྒྲུབ་ཐབས་གསེར་
གྱི་དྲ་བ། བྱེ་བྲག་གཙོ་བོ་རྐྱང་པར་སྒྲུབ་པ་ཐབས་ཀྱི་འཁོར་ལོ། དཔའ་བོ་རྐྱང་པར་སྒྲུབ་པ་ཤེས་རབ་འཁོར་
ལོ༑ སྦྲག་མར་སྒྲུབ་པ་བདེ་ཆེན་འཁོར་ལོ། གསང་བ་སྙིང་གི་སྒྲུབ་པ་གནད་ཀྱི་ཕྲེང་བ། ཡང་གསང་ཐོད་
རྒལ་དུ་སྒྲུབ་པ་སྲོག་གི་ཐིག་པ་རྣམས་དང་། ཕྲ་མོའི་སྒྲུབ་པ་ལ་ཚེ་སྒྲུབ་བདུད་རྩིའི་བུམ་པ། འཆི་མེད་དབང་
པོའི་ཕྲེང་བ། ངན་སོང་སྦྱོང་བ་ལྷ་ལྔའི་སྒྲུབ་ཐབས་ཟླ་བའི་ནོར་བུ། རྣམ་སྣང་གི་སྒྲུབ་ཐབས་ངན་སོང་ཀུན་
སྦྱོང་། རྡོ་རྗེ་སེམས་དཔའི་སྒྲུབ་ཐབས་སྒྲིབ་པ་རྣམ་སེལ། མི་འཁྲུགས་པའི་སྒྲུབ་ཐབས་ངན་སོང་རྣམ་སྦྱོང་།
ཤཱཀྱ་ཐུབ་པའི་སྒྲུབ་ཐབས་འོད་ཟེར་ཀུན་འབྱུང་། བྱམས་པའི་སྒྲུབ་ཐབས་པདྨ་བརྩེགས་པ། འཇམ་དཔལ་
དཀར་པོའི་སྒྲུབ་ཐབས་ཤེས་རབ་གསལ་བྱེད། སྨྲ་བའི་སེང་གེའི་སྒྲུབ་ཐབས་བློའི་མུན་སེལ། ཨ་ར་པ་ཙ་ན་
དཀར་པོའི་སྒྲུབ་ཐབས་ཤེས་རབ་འཁོར་ལོ། སེར་པོའི་སྒྲུབ་ཐབས་འོད་ཀྱི་སྣང་བ། མི་གཡོ་དཀར་པོའི་
སྒྲུབ་ཐབས་སྙིང་གི་མུན་སེལ། ཕག་མོ་དཀར་མོའི་སྒྲུབ་ཐབས་འོད་གྱི་སྙིང་པོ། རལ་གཅིག་མ་དཀར་མོའི་
སྒྲུབ་ཐབས་དགའ་བ་བསྐྱེད་པ། དབྱངས་ཅན་མ་དཀར་མོའི་སྒྲུབ་ཐབས་ཟླ་བ་འདོད་འཇོ། དམར་མོའི་
སྒྲུབ་ཐབས་ཉི་མའི་འདོད་འཇོ། ཀུ་རུ་ཀུལླེའི་སྒྲུབ་ཐབས་རིན་པོ་ཆེའི་མེ་ཏོག །ཚོགས་བདག་དམར་པོའི་
སྒྲུབ་ཐབས་ནོར་བུའི་བང་མཛོད། རྣམ་ཐོས་ཀྱི་སྒྲུབ་ཐབས་རྒྱལ་མཚན་རྩེ་མོ། ཛམ་ལྷ་སེར་པོའི་སྒྲུབ་
ཐབས་གསེར་གྱི་ཁང་བརྩེགས། ནག་པོའི་སྒྲུབ་ཐབས་འབྱོར་པ་རྒྱ་མཚོ། ནོར་རྒྱུན་མའི་སྒྲུབ་ཐབས་གཏེར་
གྱི་བུམ་པ། ཨོཾ་གུ་ལའི་སྒྲུབ་ཐབས་ཉི་མའི་དཀྱིལ་འཁོར་། འོད་ཟེར་ཅན་གྱི་སྒྲུབ་ཐབས་ཟློ་བའི་འཁོར་ལོ།
ལྷོ་མོ་གཟུང་ཀྱི་སྙེ་མའི་སྒྲུབ་ཐབས་དཀར་མོའི་ཕྲེང་བ། དབང་ཕྱུག་གི་སྒྲུབ་ཐབས་འཇིག་རྟེན་གསུམ་སྣང་།
ཁྱབ་འཇུག་གི་སྒྲུབ་ཐབས་གྲོང་ཁྱེར་སུམ་བརྩེགས་རྣམས་དང༌། གཞན་ཡང་དྲེགས་པ་སྤྱིའི་སྒྲུབ་ཐབས་རི་
ནག་སྤུངས་པ། བྱེ་བྲག་མ་མགོན་ལྕམ་དྲལ་གྱི་སྒྲུབ་ཐབས་དུས་ཀྱི་མཚོན་ཆ། འཇིགས་པ་མ་མོའི་སྒྲུབ་པ་
566

ཀུན་མཁྱེན་དྲི་མེད་འོད་ཟེར་གྱི་རྣམ་ཐར་མཐོང་བ་དོན་ལྡན།
སྲོག་གི་སྤུ་གྲི། དྲག་པོ་གཟའི་སྒྲུབ་ཐབས་འཇིག་རྟེན་ཕུང་བྱེད། ཤན་པ་གནོད་སྦྱིན་གྱི་སྒྲུབ་ཐབས་རོ་ལངས་
སྐར་མདའ། སྐྱེས་བུ་དམ་ཅན་གྱི་སྒྲུབ་ཐབས་གིང་ཆེན་འབར་བ། ཆོ་འཕྲུལ་གནམ་ལྕགས་ཀྱི་སྒྲུབ་པ་ལྟས་
ངན་འཕྲུལ་གྱི་བང་མཛོད། འགལ་བྱེད་ཁྲམ་ལ་འདེབས་པ་རྒྱ་མཚོ་དུ་རུ་ཀའི་གཏད་ཁྲམ་ལ་སོགས་ཏེ་ཕྲིན་
ལས་རྣམ་བཞིས་བསྟན་པ་ཡུན་དུ་གནས་པའི་ལས་རིམ་སྒྲུབ་པ་རྣམས་དང་། ངེས་དོན་རྫོགས་རིམ་མཐར་
ཐུག་སྙིང་པོའི་དོན་ལ་སྒྱུ་འཕྲུལ་རིམ་པ། ཡང་གསང་ཐིག་ལེའི་གནད་ཡིག་བསྟན་པ་ལ། ཡང་དག་བྱུང་
ཆུབ་སྙིང་པོའི་རྫོགས་རིམ་ཡེ་ཤེས་འཁོར་ལོ། བདེ་མཆོག་རིམ་པ་ལྔ་པ་ནི་ཟབ་དོན་སྙིང་པོའི་ཡང་ཞུན།
གསང་འདུས་རིམ་པ་ལྔ་པའི་ཟབ་དོན་འོད་གསལ་འཁོར་ལོ། སྦྱོར་བ་ཡན་ལག་དྲུག་གི་བསྡུས་དོན་དེ་ཉིད་
འདུས་པ། ལམ་འབྲས་བུ་དང་བཅས་པའི་རིམ་གཉིས་འཁོར་ལོ། ཆོས་དྲུག་གི་སྙིང་པོ་ཡང་ཞུན། བསྡུས་པ་
འོད་གསལ་རྣམ་སྦྱོང་། ཐབས་ལམ་ཟབ་མོའི་དོན་བསྡུས་གསང་བའི་དེ་ཉིད། ཤེས་རབ་ཀྱི་ལམ་རིམ་སེམས་
ཁྲིད་སྙིང་པོར་བསྟན་པ། ཕྱག་རྒྱ་ཆེན་པོའི་ལམ་རིམ་གྱི་ཟབ་དོན་རྣལ་འབྱོར་བཞིའི་སྙིང་པོ། ཅིག་ཅར་བའི་
ཟབ་དོན་ཐོག་བབས། དམར་ཁྲིད་གཉིས་ཀའི་ཆ་རྐྱེན་སྐུ་གསུམ་དོན་ཁྲིད་ནམ་མཁའ་སྐོར་གསུམ། མེ་ལོང་
བཞིའི་གནས་ལུགས། སེམས་ཀྱི་རྡོ་རྗེ་གླུ། སྣང་བ་ལམ་ཁྱེར་འཁོར་འདས་ལ་སྦྱོར། རྐྱེན་སྣང་རང་གྲོལ་
ཟབ་དོན་འདུས་པ་རྣམས་དང་། གཞན་ཡང་ཞི་བྱེད་དོན་གྱི་སྙིང་པོ། གཅོད་ཡུལ་གནས་ལུགས་རང་བབས་
ལ་སོགས་ཏེ། བོད་འདིར་གྲགས་སོ་ཅོག་གི་ཟབ་དོན་རྫོགས་རིམ་རྣམས་བླ་མ་ལས་ཐོས་པའི་དོན་ཤེས་
རབ་གསུམ་གྱིས་ངེས་པར་བྱས་པ་རྣམས་ལས་སྙིང་པོའི་ཡང་ཞུན་དུ་བསྡུས་ཏེ་བཀོད་པ་ཡིན་ནོ། ། ཡང་ཟབ་
འབྲས་བུ་ཡིད་བཞིན་འོག་མིན་གནས། །ཐམས་ཅད་བདེ་ཆེན་སྐུ་གསུམ་གཞལ་ཡས་ཁང་། །ཡེ་ཤེས་རྔ་སྒྲ་
མཛེས་པའི་འོད་གསལ་བས། །སྐལ་བཟང་སྐྱེ་བོའི་ཚོགས་རྣམས་དགའ་བར་མཛོད། །ལེགས་པར་སྦྱང་བ་
བསྟན་བཅོས་ཀྱི་དཀར་ཆག་ལས་ནང་གི་གནས་བསྟན་པ་སྟེ་གཉིས་པའོ། །དེ་ནས་དེ་ཁོ་ན་ཉིད་ཀྱི་བསྟན་
བཅོས་རྒྱ་ཆེར་བཤད་པ་ལ། གསང་བའི་གནས་མདོ་སྤྱིར་བསྟན་པ་དང་། གསང་ཆེན་བླ་ན་མེད་པའི་གནས་
བྱེ་བྲག་ཏུ་བཤད་པ་གཉིས་ལས། རེ་ཞིག་གི་སྤྱིར་བསྟན་པ་ལ། ཐེག་པ་མཐའ་དག་གི་དོན་རྫོགས་པ་ཆེན་
པོའི་ལམ་དུ་འཇུག་པའི་སྔོན་འགྲོའི་ཐབས་ལམ་ཙམ་དུ་ཤེས་པར་བྱ་བའི་ཕྱིར་ཀུན་དང་མཐུན་ལ་གོང་དུ་
འདྲེན་པའི་ལམ་འབྲས་བུ་དང་བཅས་སྟོན་པའི་བསྟན་བཅོས་ཀྱི་གནས་ལུགས་གསལ་བ། མན་ངག་རིན་པོ་
ཆེའི་རྫོགས་པ་ཆེན་པོ་སེམས་ཉིད་ངལ་གསོ། དེའི་འགྲེལ་པ་ཤིང་རྟ་ཆེན་པོ། བསྡུས་དོན་ཉི་མའི་སྙིང་པོ།
567

བི་མ་སྙིང་ཐིག
ཆོས་འབྱུང་ཤེས་རབ་གསལ་བྱེད། ཁྲིད་ཡིག་འཁོར་བ་དོང་སྤྲུགས། རྫོགས་པ་ཆེན་པོ་བསམ་གཏན་ངལ་
གསོ། དེའི་འགྲེལ་པ་ཤིང་རྟ་རྣམ་དག བསྡུས་དོན་ཟླ་བའི་སྙིང་པོ། ཁྲིད་ཡིག་ཐར་གླིང་གསལ་བྱེད། རྫོགས་
པ་ཆེན་པོ་སྒྱུ་མ་ངལ་གསོ། དེའི་འགྲེལ་པ་ཤིང་རྟ་དྲི་མེད། ཁྲིད་ཡིག་ངེས་དོན་སྙིང་པོ་རྣམས་དང་། སེམས་
སྡེ་སྤྱིའི་དོན་བཤད་ལ། བྱང་ཆུབ་ཀྱི་སེམས་ཀུན་བྱེད་རྒྱལ་པོའི་སེམས་འགྲེལ་ཉི་མའི་འོད་ཟེར། ཁྲིད་ཡིག་
ནམ་མཁའ་ཀློང་གསལ། མན་ངག་གི་དོན་འགྲེལ་རང་གྲོལ་གསུམ་ལ་རྫོགས་པ་ཆེན་པོ་སེམས་ཉིད་རོང་
གྲོལ། འགྲེལ་པ་ཆེན་པོ་འོད་ཀྱི་འཁོར་ལོ། ཁྲིད་ཡིག་ཆོས་སྐུ་རང་ཤར། རྫོགས་པ་ཆེན་པོ་ཆོས་ཉིད་རང་གྲོལ།
འགྲེལ་པ་འོད་ཀྱི་སྙེ་མ། ཁྲིད་ཡིག་ཆོས་སྐུ་རང་བབས། རྫོགས་པ་ཆེན་པོ་མཉམ་ཉིད་རང་གྲོལ། འགྲེལ་པ་
འོད་ཀྱི་དྲ་བོ། ཁྲིད་ཡིག་ཆོས་སྐུ་ལྷུན་གྲུབ་རྣམས་དང༌། ཀློང་སྡེ་སྤྱིའི་དོན་བཤད་ལ། ཀློང་གསུམ་སྤྱིའི་དོན་
བཤད་ཆིངས། ནམ་མཁའ་རབ་འབྱམས་འགྲེལ་པ་ཡངས་དོག་མེད་པའི་རྒྱ་གྲོལ། མན་ངག་གི་དོན་འགྲེལ་
ཆོས་དབྱིངས་རིན་པོ་ཆེའི་མཛོད། འགྲེལ་པ་ཆོས་དབྱིངས་གསལ་བ། ཁྲིད་ཡིག་ཁྱབ་བརྡལ་ཀློང་ཡངས་
རྣམས་དང་མན་ངག་གི་སྡེ་སྤྱི་དོན་བཤད་པ་ལ། སྐུ་དང་ཡེ་ཤེས་རྒྱས་པ་ལྷུན་གྲུབ་སྙིང་པོ། འགྲེལ་པ་མི་ནུབ་
རྒྱལ་མཚན། མཚན་དཔེ་སྐུ་གསུམ་ལག་ཁྲིད། མན་ངག་གི་དོན་འགྲེལ་ཀུན་འདུས་རིག་པའི་གལ་མདོ།
ཀུན་གསལ་སྙིང་གི་འགྲེལ། བར་དོ་འོད་ཀྱི་སྙེ་མན་ལ་སོགས་པ་ཟབ་ཅིང་རྒྱ་ཆེ་བའི་གནས་བསྟན་པ་ལགས་
སོ༑ །ཡང་ཟབ་ཆོས་མཆོག་ངེས་དོན་སྙིང་པོའི་མཁར། །སྐུ་དང་ཡེ་ཤེས་ཉི་མའི་འོད་བརྡལ་བས། །བླ་མེད་
བསྟན་པའི་པད་ཚལ་རྒྱས་པ་དང༌། །མཉམ་དུ་གདུལ་བྱའི་བྱ་ཚོགས་དགའ་བར་ཤོག །དོན་གཉིས་པ་
གསང་ཆེན་བླ་ན་མེད་པའི་གནས་མདོ་སྤྱི་དང་བྱེ་བྲག་ཏུ་བཤད་པ་ལ། སྤྱིའི་ཆིངས་རྒྱ་ཆེར་བསྟན་པ་དང༌།
བྱེ་བྲག་ཟབ་དོན་སྙིང་པོ་བསྡུ་བ་གཉིས་ལས། རེ་ཞིག་གསང་ཆེན་ངེས་པ་ཐེག་པའི་རྒྱལ་པོའི་རྣམ་བཞག་ཡོ་
གའི་ཕྱོགས་ཀྱི་དོན་དུ་ཕབས་པའི་གནས་གསལ་བྱེད། གྲུབ་མཐའི་རིན་པོ་ཆེའི་མཛོད། རྒྱུད་བཅུ་བདུན་
མན་ངག་བརྒྱ་དང་བཅུ་དགུའི་དོན་འགྲེལ་ཐེག་མཆོག་རིན་པོ་ཆེའི་མཛོད། ལམ་ཁྱེར་གནད་ཀྱི་དོན་འགྲེལ་
ཚིག་དོན་རིན་པོ་ཆེའི་མཛོད། ཆིངས་ངེས་པ་མན་ངག་རིན་པོ་ཆེ་གསེར་གྱི་སྒྲོམ་བུ། བྱེ་བྲག་ཟབ་དོན་སྙིང་པོར་
བསྡུ་བ་ལ། ཁྲིད་ཀྱི་ཡི་གེ་སེམས་སྦྱོང་བདུན་པ། སངས་རྒྱས་མཉམ་སྦྱོར། ཁྱུང་ཆེན་གཤོག་རྫོགས། མན་
ངག་གི་ལུང་རྫོགས་པར་སྟོན་པ་བླ་མ་ཡང་ཐིག་ཡིད་བཞིན་ནོར་བུ་ཆོས་སྡེ་ལྔ་བཅུ་རྩ་བཞི་པ། དེ་ལས་ཤིན་ཏུ་
ཟབ་པའི་གནས་བསྡུས་པ་ཟབ་མོ་ཡང་ཏིག་ཆོས་ཚན་སུམ་ཅུ་རྩེ་ལྔ་པ་རྣམས་ནི་བླ་མ་སྙིང་ཏིག་བྱིན་རླབས་
568

ཀུན་མཁྱེན་དྲི་མེད་འོད་ཟེར་གྱི་རྣམ་ཐར་མཐོང་བ་དོན་ལྡན།
ལག་ཁྲིད་སྐོར་དང་། ཁྱད་པར་དུ་སྨོན་ལམ་ལུང་བསྟན་དང་འབྲེལ་པ་མཁའ་འགྲོ་སྙིང་ཐིག་གི་སྐོར་ལ་མན་
ངག་དུས་ལ་བབས་པ། མཁའ་འགྲོ་ལུང་བསྟན་གྱི་བབས་ལུགས་ངོ་བོ་ལག་ཁྲིད་དུ་བསྟན་པ། དབང་ཁྲིད་
གདམས་པའི་མཚོན་ཚུལ། བྱིན་བརླབས་སེམས་ལ་ཤར་བ་ངེས་དོན་སྙིང་པོའི་གདམས་པ་སྟེ་གནད་གསུམ་
ཆོས་སྡེ་ལྔ་བཅུ་རྩ་ལྟར་གཏན་ལ་ཕབས་པ་ནི། མཁའ་འགྲོ་ཡང་ཏིག་གི་ཆོས་ཀྱི་རྣམ་གྲངས་སོ། ཞར་ལ་
ཆོས་སྤྱོད་ལས་རིམ་གསོལ་འདེབས་དྲུག་པ། སྙིང་པོ་དོན་གྱི་མགུར། རྡོ་རྗེ་ཀླུ་སུམ་ཅུ་དང་བཅས་པ་རྣམས་ནི་
དེ་དག་གི་ཆ་ལག་ཏུ་བསྟན་པ་སྟེ། ཤིན་ཏུ་ཟབ་པའི་ཡང་ཟབ་ངོ་མཚར་རྨད་དུ་བྱུང་བའི་སྐོར་དུ་གཏོགས་པ་
རྣམས་ཕྱིར་རབས་སྐལ་ལྡན་རྣམས་ཀྱི་དོན་དུ་བུམ་ཐང་ཐར་པ་གླིང་དུ་དཀར་ཆག་ལ་བཏབ་པ་གུ་རུའི་
ལུགས་སུ་ཆོས་རྗེ་རིན་པོ་ཆེའི་སྐུ་གསུང་ཐུགས་ཆེ་བའི་ཡོན་ཏན་བསྟན་པའི་ཕྱིར་རྣམ་པར་ཐར་པ་གསལ་
བར་བཀོད་པ་ཡིན་ནོ། །ངག་གི་དབང་པོས་འཆད་ལུགས་མཐོང་ཙ་ན། །སྐུ་མཆེད་གསུམ་པོའི་ཆོས་འཆད་
དག་དིག་པོ། ། ཀློང་ཆེན་རབ་འབྱམས་རིག་གྲྭར་རྩོད་ཙ་ན། །ཕྱ་གཙང་དན་གསུམ་རྩོད་པ་རྐྱང་རྐྱང་པོ། །
ཀུན་མཁྱེན་ཆེན་པོའི་རྩོམ་པ་མཐོང་ཙ་ན། །བུ་དོལ་ཤེར་གསུམ་རྩོམ་པ་མོག་མོག་པོ། །སྣ་ཚོགས་རང་གྲོལ་
ལྟ་དགོངས་མོང་ཙ་ན། །ཆེན་པོ་གསུམ་གྱི་གྲུབ་མཐའ་ཡུ་ཡུ་པོ། །ཕན་པ་བཟང་པོའི་མཛད་སྤྱོད་མཐོང་ཙ་ན། །
ཆེན་པོར་འདོད་པའི་སྤྱོད་པ་དམན་དམན་འདྲ། །པདྨ་ལས་འབྲེལ་ཡོན་ཏན་མཐོང་ཙ་ན། །རྟོགས་ལྡན་མིང་
བཏགས་རྣམས་ཀྱང་བླུན་བླུན་པོ། །གུ་ཡངས་བློ་བདེའི་བྱ་བྲལ་མཐོང་ཙ་ན། །བཟང་པོ་ཞིག་པོའི་སྤྱོད་པ་
དམན་དམན་འདྲ། །དྲི་མེད་འོད་ཟེར་གཞན་དོན་མཐོང་ཙ་ན། །ཆེན་པོར་རློམ་རྣམས་གཞན་དོན་ལད་མོ་
འདྲ། །ཞེས་པ་འདི་ཡང་བདག་ཉིད་ཆེན་པོ་འདི་གཞན་ལས་ཆེས་མཆོག་ཏུ་གྱུར་པའོ། །ཚོགས་གཉིས་ཆ་
རླབས་ཡེ་ཤེས་ཆུ་གཏེར་ཅན། །མཁྱེན་རྩེའི་ལྷུ་ཕྲེང་རི་དབང་བརྩེགས་ངོག་རོལ། །དབང་བཞིའི་ཆུ་རྒྱུན་སྐྱེ་
དགུའི་དྲི་མ་སྦྱོང་། །བདེན་གཉིས་དལ་འབབས་དེ་ལ་གུས་པས་བསྟོད། །ཐུགས་རྗེ་ཀླུ་དབང་མཁྱེན་བརྩེའི་
གདེངས་ཀས་མཛེས། །ནུས་སྟོབས་གྲུ་ཆར་སྐྱེ་རྒུའི་ཞིང་སར་གཤིམ། །བྱམས་པའི་ཕུད་སྒྲ་ཕྱོགས་ཀྱི་མར་
ཁྱབ་པ། །སྐྱབས་ཆེན་ཆུ་ལྷ་དེ་ལ་གུས་པས་བསྟོད། ། ཆོས་ཀྱི་ལྷུན་པོ་ཐོས་བསམ་བང་རིམ་ཅན། །བཤེས་
གཉེན་འདོད་ལྷའི་ཚོགས་ཀྱི་བསྟི་གནས་མཆོད། །གནས་ལུགས་འགྱུར་མེད་རྟོགས་པའི་ལྷུན་འཐུག་པ། །
ཆོས་ཀྱི་རི་བོ་དེ་ལ་མཆོག་ཏུ་བསྟོད། མཛད་པའི་ཉི་གཞོན་ཕྲིན་ལས་འོད་སྟོང་ཅན། །སྐལ་ལྡན་རྣམས་ཀྱི་
པད་མཚོར་ཤར་བ་ལས། །བསླབ་གསུམ་གེ་སར་མཆོག་ཏུ་རྒྱས་པ་ཡིས། །རྗེས་འཇུག་རྐང་དྲུག་བཅུད་
569

བི་མ་སྙིང་ཐིག་
ཀྱིས་རྒྱས་མཛད་བསྟོད། །སྦྱིན་པ་རྣམ་བཞིས་གཞན་རྒྱུད་ཚིམ་མཛད་ནས། །ཚུལ་ཁྲིམས་གསུམ་གྱིས་རང་
རྒྱུད་མཛེས་པར་ གཏམས། །བཟོད་པ་ གསུམ་ གྱིས་ དཀར་ཐུབ་མཐར་ཕྱིན་ནས། །རྒྱུད་གསུམ་ཐུགས་
དགོངས་རྫོགས་མཛད་དེ་ལ་བསྟོད། །བརྩོན་འགྲུས་གསུམ་གྱིས་དོན་གཉིས་ལེགས་གྲུབ་ནས། །བསམ་
གཏན་གསུམ་གྱིས་རིགས་དང་མངོན་ཤེས་གྲུབ། །ཤེས་རབ་གསུམ་གྱིས་ཨ་ཏིའི་རྩེ་མོར་སོན། །ཀུན་བཟང་
ཆོས་ཀྱི་རྗེ་དེར་དད་བརྒྱས་བསྟོད། །རིམ་གཉིས་ཐབས་ཀྱིས་ཡེ་ཤེས་སྟོབས་དང་ལྡན། །དུས་གསུམ་དགེ་
བ་འཁོར་གསུམ་དག་པར་བསྔོ། །གནས་ལུགས་ཇི་ལྟར་ཤེས་བྱ་ཇི་སྙེད་མཁྱེན། །འཇམ་དབྱངས་དངོས་སུ་
བྱོན་དེར་གུས་པས་བསྟོད། །བྱམས་པའི་སྤྱན་གྱིས་འགྲོ་ལ་རྟག་ཏུ་གཟིགས། །སྙིང་རྗེས་སྡུག་ཕོངས་རྣམས་
ལ་རྟག་ཏུ་སྐྱོང་། །དགའ་དང་དགྱེས་པས་འགྲོ་རྣམས་སྲིད་མཚོར་སྒྲོལ། །དགྲ་དང་བུ་མཉམ་འགྲོ་དོན་
གཡེལ་བ་མེད། །ཚད་མེད་བཞི་ལྡན་དེ་ལ་གུས་པས་བསྟོད། །ཆོས་དང་ཟང་ཟིང་གཡབ་མོས་གདུལ་བྱ་
འབོད། །སྙན་སྨྲའི་གསུང་གིས་ངེས་པའི་ཆོས་ལ་སྦྱོར། །དོན་མཐུན་ཆོས་ལ་བགས་ཕབ་ཨ་ཏིར་སྦྱོར། །
བསྡུ་བ་བཞི་ཡིས་འགྲོ་དོན་མཛད་ལ་བསྟོད། །ཐོས་པས་སྡེ་སྣོད་རྒྱུད་སྡེའི་དོན་ལ་མཁས། །བསམ་པས་
ཟབ་དོན་སྙིང་ཏིག་ཡིན་པར་རྟོགས། །བསྒོམས་པས་ཀུན་ཏུ་བཟང་པོའི་ས་ལ་སླེབས། །སངས་རྒྱས་བཤེས་
གཉེན་གཟུགས་སུ་སྤྲུལ་ལ་བསྟོད། །ཅེས་པ་འདི་ནི་སྒོ་གསུམ་གུས་པའི་སྒོ་ནས། ཆོས་རྗེ་རིན་པོའི་མཁྱེན་
རབ་ཕྲིན་ལས་ཀྱི་མཛད་པ་ལ་ཐུན་མོང་མ་ཡིན་པའི་སྒོ་ནས་དད་པའི་རླབས་གཡོ་བས་མངོན་པར་བསྟོད་
ཅིང་གཙུག་ཏུ་ཁུར་བའོ། །གྲྭ་ཕུ་བསམ་ཡས་གསང་ཕུ་སྐྱམ་གྱི་ཕུ། ། ལྷ་རིང་བྲག་དང་ཤུག་གསེབ་ཨོ་རྒྱན་
རྫོང་། །རྒྱ་མ་གྲོང་དང་གཡོར་པོ་གཞུང་རྣམས་དང༌། ། ལྷོ་བྲག་མོན་ཡུལ་རྣམས་སུ་ཞབས་ཀྱིས་བཅགས། །
སྐལ་ལྡན་རྣམས་ལ་ཐར་པའི་ས་བོན་བཏབ། །ཆོས་འཁོར་བསྐོར་ཞིང་སྨིན་གྲོལ་རྒྱ་ཆེར་མཛད། །ཐ་མའི་
མཛད་པ་མཆིམས་ཕུར་མྱང་འདས་མཛད། །སྐྱེས་མཆོག་བཞུགས་པའི་གནས་རྣམས་ལ་ཕྱག་འཚལ། །དེ་
ལྟར་ལེགས་པར་སྦྱར་བའི་ཆོས་རྗེ་རིན་པོ་ཆེའི་རྣམ་པར་ཐར་པ་འདི་ནི། ལུང་རིགས་འཛིན་པ་སྤྲུལ་སྐུ་
དཔལ་འབྱོར་རྒྱ་མཚོ་དང་། དད་དང་གུས་པར་ལྡན་པས་མཉེས་པ་གསུམ་བསྒྲུབས་པ། དམ་ཚིག་དང་ལྡན་
པའི་སློབ་དཔོན་བློ་གྲོས་བཟང་པོ་དཔོན་སློབ་གཉིས་ཀྱིས་ཡང་དང་ཡང་དང་དུ་ནན་གྱིས་བསྐུལ་བས་རང་
གིས་རྟོགས་ཚོགས་དང༌། རྒྱལ་སྲས་རིན་པོ་ཆེ་བཟོད་པ་སྐུ་ལུས་གྲིབ་མ་བཞིན་དུ་བརྟེན་པས། གསུང་སྒྲོས་
དང་མཛད་ཚུལ་རྣམས་ལེགས་པར་ཞུས་ནས། འཕྲི་བསྣན་དང་ལྷག་ཆད་མེད་པར་ཡི་གེར་བཏབ་པའོ། །རྟ་
570

ཀུན་མཁྱེན་དྲི་མེད་འོད་ཟེར་གྱི་རྣམ་ཐར་མཐོང་བ་དོན་ལྡན།
བདུན་རྒྱལ་པོའི་འོད་ཀྱིས་མ་གསལ་ཞིང་། །ཆུ་གཏེར་ཆེན་པོའི་རླབས་ཀྱིས་མ་གཤེར་བ། །སངས་རྒྱས་
རབས་བདུན་གྱིས་ཀྱང་མ་ཐུལ་བའི། །གདུལ་དཀའ་འདུལ་མཛད་སྐྱེས་མཆོག་རྣམ་ཐར་འདི། །སྒྲོ་སྐུར་
སྤངས་ནས་ལེགས་པར་བཀོད་པ་ཡིན། །ཟས་གཙང་སྲས་པོ་མཚན་དཔེས་བརྒྱན་པ་ཡི། །ཞབས་པད་ཉི་
གཞོན་ལྟ་བུར་དམར་བ་ལ། །གཙུག་ཏུ་ཁུར་བའི་ལྷ་ཆེན་གདོང་བཞི་དང་། །མེ་ཏོག་པདྨོའི་གཉེན་ལ་སོགས་
པའང་། །མཐོང་བ་དོན་ལྡན་འདི་ཉིད་རྟོགས་གྱུར་ན། །དགྱེས་པའི་སྤྱན་འབྱེད་བཟང་པོས་མདངས་ཕྱུང་
ནས། །མངོན་པར་བསྟོད་ཅིང་དགའ་སྟོན་འགྱེད་པར་ངེས། །དྲི་མེད་འོད་ཟེར་འོད་སྟོང་འགྱེད་པ་འདྲ། །
གསང་བ་སྙིང་ཐིག་དབང་གི་རྒྱལ་པོ་བཞིན། །དགོས་འདོད་ཀུན་འབྱུང་སྲིད་ཞིའི་དབུལ་བ་སེལ། །འདི་
དོན་རྟོགས་པར་འདོད་པ་མང་ན་ཡང༌། །སྟོན་ཀའི་མཚན་མོ་དྭངས་པའི་མཁའ་དབྱིངས་སུ། །རི་བོང་འཛིན་
གཟུགས་འོད་དཀར་ཅན་ཤར་བས། །དམན་པའི་སྐར་ཚོགས་ཁ་དོན་ཉམས་བྱས་ལྟར། །ཁོ་བོ་འཆད་རྩོད་
རྩོམ་གསུམ་རབ་རྒྱས་པས། །རྡོ་རྗེ་ཕ་ལམ་རིན་ཆེན་འབིགས་པ་ལྟར། །ཚིག་དོན་རྣམ་བཀྲ་བསམ་འཕེལ་
ཕྲེང་སྤེལ་ནས། །ལེགས་བཤད་སྲད་བུར་བརྒྱུས་པའི་ཕྲེང་བ་འདི། །རྣམ་ཐར་ནོར་བུ་ཆུ་དྭངས་ཇི་བཞིན་དུ། །
སེམས་ཀྱི་རྙོག་པ་མ་ལུས་སེལ་བྱེད་ཡིན། །དྲི་མེད་འོད་ཟེར་བལྟ་བའི་མེ་ལོང་མཆོག །ཚུལ་ཁྲིམས་བློ་གྲོས་
ཡོན་ཏན་རྒྱས་པར་བསྟན། །སྔ་རབས་བྱོན་ནས་མ་འོངས་སླད་ཀྱིས་འབྱོན། །སུས་ཀྱང་མ་རྟོགས་རྟོགས་
པར་མི་འགྱུར་རོ། །ཁོ་བོས་བློ་གྲོས་ནམ་མཁའ་ཡངས་པ་ལ། །ཐོས་བསམ་ཆུ་འཛིན་རབ་ཏུ་རྒྱས་པ་ཡིས། །
ལུང་དང་རིགས་པའི་གློག་ཕྲེང་གར་བྱེད་པས། །རྟོགས་པའི་འབྲུག་སྒྲ་ཆེམ་ཆེམ་སྒྲོགས་པ་དང་། །མཉམ་དུ་
དམ་ཆོས་ཆུ་རྒྱུན་འབེབ་པ་ཡིན། །དགེ་བཅུའི་ལོ་ཐོག་སྨིན་པར་བྱེད་པ་ལ། །སྐྱེ་བ་སྔོན་ནས་སྦྱངས་པའི་
ཤེས་རབ་ཅན། །རིགས་དང་ སྤྱོད་ཡུལ་བཟང་པོའི་རྣམ་གྲོལ་ཅན། །སློབ་མའི་མཆོག་གྱུར་བཀའ་བཞི་
འཛིན་པ་འོ། །རང་བཞིན་དཔལ་འབྱོར་བཟང་པོ་འབྱུང་བའི་གནས། །དམ་ཆོས་རྒྱ་མཚོས་འགྲོ་བ་སྨིན་
མཛད་པའི། །རྫོགས་ཆེན་བསྟན་པ་འཛིན་པའི་སྐྱེས་བུ་དང་། །བློ་གྲོས་རྣམ་པར་དཀར་བའི་ངུར་སྨྲིག་འཛིན། །
བཟང་པོའི་སྤྱོད་ཡུལ་སྡོམ་གསུམ་དམ་ཚིག་ལྡན། །ཐོས་བསམ་དོན་གཞོལ་བླ་མ་ཅི་མཉེས་བྱེད། །རྡོ་རྗེ་
སྙིང་པོའི་བརྟུལ་ཞུགས་འཛིན་པ་དང་། །དཔོན་སློབ་གཉིས་ཀྱིས་ཡང་ཡང་བསྐུལ་བའི་ངོར། །རྣམ་ཐར་
མཐོང་བ་དོན་ལྡན་འདི་སྤྲོས་པས། །འགྲོ་བའི་རྨོངས་པ་མ་ལུས་རབ་བསལ་ནས། །རྫོགས་པ་ཆེན་པོའི་དོན་
ལ་སྤྱོད་པ་དང༌། །དོན་གཉིས་ཕུན་ཚོགས་འགྲུབ་པའི་རྒྱལ་པོར་ཤོག །ཡི་གེ་པ་ནི་སྐྱེ་བ་སྔོན་རོལ་ནས། །
57

བི་མ་སྙིང་ཐིག
ཆོས་ལ་སྦྱངས་པའི་བསོད་ནམས་དཔལ་ལྡན་ཅན། ། བློ་གསལ་ཐེག་མཆོག་སྙིང་པོའི་རྣལ་འབྱོར་པ། །ཨ་
ཏི་ཡོ་ག་འཆད་བས་ལེགས་པར་བྲིས། །དགེ་བ་དཔག་ཡས་རིན་ཆེན་གྲུ་བོ་ཆེས། །འགྲོ་དྲུག་མ་རྣམས་སྲིད་
པའི་མཚོ་བསྒྲལ་ནས། །མི་གཡོ་རིན་ཆེན་གླིང་དུ་རབ་སོན་ཏེ། །དམ་པའི་ཆོས་ཀྱི་དགའ་སྟོན་འགྱེད་པར་
ཤོག །བཀྲ་ཤིས་གང་ཞིག་སྐུ་བཞིའི་གངས་རི་ལས། །དམ་ཆོས་ཡན་ལག་བརྒྱད་ལྡན་ཆུ་ཀླུང་གིས། །འགྲོ་
བའི་ཚ་གདུང་མ་ལུས་ཞི་བ་དང༌། །མཉམ་དུ་དགེ་ལེགས་ཕུན་སུམ་ཚོགས་གྱུར་ཅིག །རྒྱལ་སྲས་དྲི་མེད་
འོད་ཟེར་གྱི། །རྣམ་ཐར་མཐོང་བ་དོན་ལྡན་འདི། །བྱང་ཕྱོགས་གངས་ཀྱི་རི་ཁྲོད་ཏུ། །བྱར་མེད་བརྟུལ་
ཞུགས་འཛིན་པ་ཡི། །ཆོས་གྲགས་བཟང་པོ་མདོ་ཁམས་པ། །ཕ་ཡི་བུ་མཆོག་དེ་ཡིས་བཀོད། །ལེགས་པར་
ལྟོས་ལ་ཞིབ་མོར་དཔྱོད། །འདི་ནི་ཚངས་པའི་རྔ་ཆེན་དང་། །རབ་དགའི་རྒྱུད་མངས་ལས་འཕགས་ཤིང་། །
མཁས་པའི་འདུན་སར་འཇུག་པར་སྤྱོད། །འདི་སོགས་དགེ་བ་རབ་དཀར་དྲི་མེད་དེས། །སྤངས་རྟོགས་ཡོན་
ཏན་དུ་མའི་མཛོད་འཛིན་པའི། །དེད་དཔོན་བླ་མ་རྣམས་ནི་མཉེས་བྱས་ནས། །ཀུན་བཟང་གདོད་མའི་ས་
ལ་རབ་གནས་ཤོག། །།ཤུ་བྷཾ། དགེའོ། །དགེའོ། །དགེའོ། ། ། །
52

རིན་པོ་ཆེ་འོད་གསལ་རང་གྲོལ་གྱི་རྣམ་ཐར་སོགས།
༄༅། །རིན་པོ་ཆེ་འོད་གསལ་རང་གྲོལ་གྱི་རྣམ་པར་
ཐར་པ་ཞེས་བྱ་བ་བཞུགས་སོ། །
༄༅། །དེ་ལྟར་ངོ་མཚར་མཆོག་གིས་བརྒྱན་པ། ཕྱམ་བརྡལ་རྫོགས་པ་ཆེན་པའི་ངང་ལས་སྐད་ཅིག་
གཡེལ་བ་མེད་ཅིང་པདྨོ་རྒྱས་པར་མཛད་པའི་བླ་མ་དམ་པ། སྣ་ཚོགས་རང་གྲོལ་ཆེན་པོ་དེ་ཉིད་ལ། ཁོ་བོས་
འོད་གསལ་རྡོ་རྗེ་སྙིང་པོའི་དོན་རྣམས་ཕྱིན་ཅི་མ་ལོག་པར་ཞུས་ཏེ། ཐོས་བསམ་བསྒོམ་གསུམ་དང་། ལུས་
ངག་ཡིད་གསུམ་གྱིས་ཅི་མཉེས་སུ་བསྒྲུབས་ཏེ། དེ་ཡང་ཁོ་བོའི་ཡུལ་ནི་གཡུ་རུ་གཞུང་འབེ་ཞེས་བྱ་བར།
ཡབ་དཔལ་མགོན་དར་ཞེས་བྱ་བ་དང༌། ཡུམ་སེ་མོ་ཞེས་བྱ་བའི་སྲས་སུ་འཁྲུངས་ཏེ། ཆུང་ངུའི་དུས་ནས་
དད་པ་དང་། ངེས་འབྱུང་སྐྱོ་ཤས་དྲག་པོ་ཐུན་མོང་མ་ཡིན་པ་སྐྱེ་བ་ཞིག་ཡོད་ཅིང་། ལོ་དགུ་ལོན་པའི་དུས་སུ།
ཨ་ནེ་ཞིག་གི་གོ་ན་བསྡད་པའི་དུས་སུ། བྱ་བྲལ་བ་ཁྱི་ལྕགས་སྐེད་ལ་དཀྲིས་པ་གཅིག་ང་སྨྱོ་བ་ནི་མིན།
འབོག་པ་ནི་མིན། བླ་མ་ལ་གསོལ་བ་འདེབས་ཟེར་བ་ཞིག་མཐོང་བ་ཙམ་གྱིས་ངེས་འབྱུང་སྐྱེས་པས། ང་
ཕྱགས་ཕྱིར་འཁྲིད་པར་ཞུ་ཞུས་ནས། ཟླ་ཤས་ཀྱི་བར་ཕྱི་ལ་འབྲངས་ཏེ། ཐུགས་རྗེ་ཆེ་པོ་དཔལ་མོ་ལུགས་
ཀྱི་སྐོར་རྣམས་ཞུས་ནས་ཡིག་དྲུག་བགྲངས་པས། ཉམས་སམ་རྨི་ལམ་གྱི་སྣང་བ་ལ་བྱིན་གྱིས་རླབས་སྙམ་
བྱེད་པ་བྱུང་དུས། འགྲོ་བ་ལ་བྱམས་པ་དང༌། སྙིང་རྗེའི་སྣང་བ་དཔག་ཏུ་མེད་པ་སྐྱེས། གཞུང་གི་ཕུར། བླ་
མ་བསོད་ནམས་རྒྱལ་མཚན་པ་ལ་དགེ་བསྙེན་དང་ཡོངས་རྫོགས་ཞུས་ཤིང་། ཕྱག་ན་རྡོ་རྗེ་གཏུམ་པོ། འགྲོ་
བཟང་། བདེ་མཆོག་ལྷན་སྐྱེས་རྣམས་ཞུས་ནས་བསྙེན་པ་ཅུང་ཟད་བྱས་པས་རྟགས་རྣམས་མཚོན་པ་བྱུང་།
དེ་ ནས་ ཉི་ ཤུ་ རྩ་ ལྔ་ ན་ཟུལ་ཕུར་ ཕྱིན་ ཏེ། མཁན་ཆེན་ཟུལ་ཕུ་བ་ དང༌། སློབ་དཔོན་ཤཱཀྱ་དོན་གྲུབ་
གཉིས་ལས་དགེ་སློང་ཆིག་རྫོགས་ཞུས་ནས། སློབ་དཔོན་ཤཱཀྱ་དོན་གྲུབ་ལས་འདུལ་བ་གཞི་སྟོང་བསླབས།
བླ་མ་དམ་པ་ཤཱཀྱ་ཤེས་རབ་ལས་ལྷན་ཅིག་སྐྱེས་སྦྱོར། ཏིལླི་པའི་བརྡའི་ཆོས་བཞི། གཏུམ་མོ་ཞག་བདུན་མ།
མི་ལའི་གཏུམ་མོ་གཞུང་ཁྲིད། རི་ཆོས་སྐོར་གསུམ། བདེ་མཆོག་ལྷ་བཅུ་གསུམ་མ་བླ་མ་སྒྲུབ་པ། དམུས་
ལོང་པ་མིག་འབྱེད་ཀྱི་དབང་རྣམས་ཞུས་ནས། ཟང་ཟིང་གི་ཡོན་འབུལ་རྒྱུ་མེད་པས། ཟླ་བ་བདུན་གྱི་བར་
དུ་སྒྲུབ་པའི་མཆོད་པ་ཕུལ་ནས་བསྒོམས་པས། སེམས་སྤྲོས་བྲལ་གྱི་ངོ་བོ་མཐོང་ཞིང་། བླ་མ་ཤིན་ཏུ་མཉེས་
ནས་ཁྱོད་ཀྱིས་སེམས་ཅན་ལ་ཕན་ཐོགས་པ་ཞིག་འོང་བར་འདུག་གསུང་སྟེ། དགྱེས་ཚོར་ཆེན་པོ་མཛད། དེ་
དུས་འབྲུ་ཆེན་དང༌། བཅུད་ལེན་ཐན་ཐུན་ལ་བརྟེན་ཅིང་། གོས་ཀྱང་ཁྱི་ལྤགས་རེ་དང་བེར་པོ་གཅིག་ལ་
573

------- ------- ---- ---- -- བ་ལས་ས་ ཁ-- - ---- ------ལས་
བི་མ་སྙིང་ཐིག་
བརྟེན་ནས་སྒྲུབ་པ་སྙིང་པོར་བྱས་ཤིང་། བླ་མ་དམ་པ་ལྷ་སར་འབྱོན་པའི་ཕྱགས་ཕྱི་ལ་ཕྱིན་ཏེ། ཆུ་འཐུང་
ཞུས་ཏེ་ཆུ་དབྱར་གཅིག་འཐུངས་པས་སྙིང་རུས་ཆེ་གསུང་ནས་ཤིན་ཏུ་ཐུགས་རྗེས་བཟུང་སྟེ
། དད་པ་ཐུན་
མོང་མ་ཡིན་པ་སྐྱེས་པས། བླ་མ་སྤྲུལ་པའི་སྐུར་འདུག་སྙམ་ནས་གསོལ་བ་བཏབ་པ། ཀྱེ་ཀྱེ་མགོན་པོ་སྤྲུལ་
པའི་སྐུ། །བདག་སོགས་རིགས་དྲུག་སེམས་ཅན་རྣམས། །ཐོག་མཐའ་མེད་པའི་དུས་ཉིད་དུ། །ཉིང་འཁྲུལ་
ཟོ་ཆུའི་འཁོར་ལོ་བཞིན། །བཟོད་མེད་སྡུག་བསྔལ་ཆས་ཀྱིས་བརྒྱན། །ཐར་མེད་ཡུན་རིང་མནར་བ་ལ། །
ཐུགས་རྗེའི་ལྕགས་ཀྱུས་དྲང་དུ་གསོལ། །ཆུ་བཟང་དུ་བླ་མ་དམ་པ་གྲགས་པ་བཤེས་གཉེན་པ་ལ། རྫོགས་
ཆེན་བླ་མ་གཞུངས་ནས་བརྒྱུད་པ། ནི་གུ་ཆོས་དྲུག་ཆོས་སྐྱོང་ཕྱག་དྲུག་པ། མཁའ་སྤྱོད་ཀྱི་སྐོར་རྣམས་ཞུས།
ཚེ་འདིའི་དབང་དུ་མ་གྱུར་ཙམ་པའི་འདུན་པ་བྱས་ཤིང་། སྲིན་པོ་རི་རུ་སློབ་དཔོན་གྲགས་པ་ཤེས་རབ་ལས་
ཕར་ཕྱིན། བརྟག་གཉིས། རྣམ་འཇོམས་ཤོལ་པོ་ལུགས། ས་སྐྱ་པའི་དཔའ་བོ་གཅིག་པ། ཆོས་སྐྱོང་སེང་
ནག་རྣམས་ཞུས། 
ཀུན་རིག་གཞན་ཕན་རྣམ་གཟིགས་རྣམས་བསླབས་ཤིང་ལུས་ངག་ཡིད་གསུམ་སེལ་མེད་
ཀྱི་སྒོ་ནས་མོས་གུས་རྣམ་པར་དག་པའི་མཆོད་པ་ཕུལ། བྱེ་རྫིང་པའི་མཁན་པོ་བསོད་ཤེའི་དྲུང་དུ་སྟོན་པའི་
ལུགས་ཀྱི་སྦྱོར་དྲུག་ལུང་ཐོབ་ཙམ་དང་། སྒྲོལ་མ་བཅུ་བདུན་མའི་དབང་ལས་ཁ་ཚར་དང་བཅས་པ། སྨན་
བླའི་མདོ་ཆོག རྣམ་འཇོམས་དཔའ་བོ་གཅིག་པ། སྨེ་བརྩེགས་རྣམས་ཞུས་ཤིང་ཐུགས་རྗེས་ཤིན་ཏུ་འཛིན་
པར་མཛད། མཁན་པོ་ཨ་དགེ་བ་ལས་བཀའ་གདམས་ལམ་རིམ། བློ་སྦྱོང་གི་དབང་ཞི་བྱེད་རྨ་སོ་ཀམ་
གསུམ་རྣམས་དང༌། མགོན་པོ་ཨ་གྷོ་རའི་རྗེས་གནང་བཅས་པ་ཞུས། ལྷོ་བྲག་ཤར་དུ་ཕྱིན་ཏེ། ཆོས་རྗེ་རྒོད་
ཚང་པའི་སྐྱེ་བ་བླ་མ་ན་ལུང་པའི་དྲུང་དུ། རྒོད་ཚང་པའི་ལྷན་ཅིག་སྐྱེས་སྦྱོར། ཁྲིད་ཆེན་བརྒྱད། རྟེན་འབྲེལ་
སྙིང་པོ་རྣམས་ཞུས་ནས་ཟླ་བ་བདུན་དུ་ཉམས་ལེན་རྩེ་གཅིག་ཏུ་བྱས་ཏེ
། འཚོ་བ་ཡང་སྐྱོ་ཚ་ཕོར་རེ་ལས་
མེད་པ་ལ་གསོལ་བ་ཁོ་ན་བཏབ་ཅིང་། 
ཚེ་འདིའི་འདུན་པ་ཐོངས་པར་སྙམ་པའི་ཞེ་བཅད་དྲག་ཏུ་སྐྱེས
། ལྷོ་
བྲག་མཁར་ཆུར་གནས་སྐོར་ལ་ཕྱིན་ཏེ། བླ་མ་འགའ་ཞིག་གི་དྲུང་དུ་ཆོས་འབྲེལ་ཙམ་ཞུས། ལྷ་མོ་ནང་དུ་བླ་
མ་ལྷ་མོ་འཁར་པ་བྱ་བ་དགུང་ལོ་བརྒྱད་ཅུ་རྩ་ལྷག་བཞེས་པའི་དྲུང་དུ། ཟླ་བ་ལྔ་བསྡད་ནས་ཞི་བྱེད་སོ་སྐོར་
དང་། གཞན་ཡང་ཕན་བྱའི་སྐོར་མང་དུ་ཞུས། འཚོ་བ་ཡང་རྟག་ཏུ་ངུའི་རིལ་བུ་ཚོ་གཅིག་ལ་བརྟེན་ཅིང་ཡུལ་
ཕྱོགས་སུ་མི་ལོག་པར། 
བླ་མའི་དྲུང་འདི་ཉིད་དུ་ཉམས་ལེན་ཁོ་ན་ལ་བརྩོན་པར་བྱེད་ལ
། ཚེ་འདིའི་འདུན་
མ་ལ་དོན་མེད་སྙམ་པ་རྒྱུད་ལ་སྐྱེས་ཤིང་། ལྷན་ཅིག་འཛོམ་པའི་སྒྱུ་ལུས་འདི་ཡང་ནམ་བོར་ཆ་མེད་པར་འདུག་
574

རིན་པོ་ཆེ་འོད་གསལ་རང་གྲོལ་གྱི་རྣམ་ཐར་སོགས།
སྙམ་པ་དང༌། གཉེན་ཉེ་དུའི་བརྩེ་གདུང་ལ་ཡང་རྒྱབ་ཀྱིས་ཕྱོགས་པའི་འདུན་པ་སྐྱེས་ཤིང་གྲོ་བོ་ལུང་དུ་
གནས་སྐོར་ལ་ཕྱིན་ཏེ། མར་པའི་གདན་ས་བླ་མ་དཀོན་མཆོག་རྒྱལ་མཚན་དང་མཇལ། ནཱ་རོའི་ཆོས་དྲུག་
ཞུས་ནས། མི་ལ་ཕུག་པར་ཟླ་བ་ལྔ་ཙམ་བསྒོམས་ཞིང༌། ཆོས་དྲུག་གི་རྟགས་དུམ་པ་བྱུང་བས། བླ་མ་
མཉེས་ནས་ལྷ་ཁང་གསར་པའི་དགོན་གཞི་དང་བཅས་ཁྱོད་ལ་སྟེར་བ་ཡིན། གདན་ས་བྱེད་དགོས་གསུང་
བ་ནན་ཆེར་མཛད། བདག་འདྲའི་སྤྲང་པོ་འཁྱམས་པོས་གོང་མའི་གདན་ས་མི་ཡོང་ལགས་པས་བཀའ་
བཀྱོན་མི་གནང་བར་ཞུ་ཞུས་པས། ཁྱོད་དགེ་སྦྱོར་ལ་བློ་འགྲོ་བར་འདུག་པ་འདི་ལ་དཀའ་ལས་ཅི་ཡང་མེད་
པར་གྱིས་གསུངས་ཀྱང་། བཀའ་གཅོག་པར་མི་འོས་ནའང་། སྐུ་དྲིན་ལ་དགེ་སྦྱོར་ཅི་ནུས་བྱེད་པར་ཞུ་ཞུས་
ནས་མི་ལ་ཕུག་པར་བསྡད་དུས། བྱ་བྲལ་བ་གནས་སྐོར་ལ་བྱུང་བ་ཞིག་དང་འཕྲད། ཙཱ་རིའི་ལམ་ཡིག་རིམ་
པ་གཉིས་ཙམ་ཁོ་བོའི་ལག་ན་འདུག་པས། དེ་རྣམས་ལ་ལྟད་མོ་བྱས་དུས། ཙཱ་རིའི་ཆེ་བའི་ཡོན་ཏན་དང་
བསྔགས་པ་ཕུན་སུམ་ཚོགས་པ་འདུག་པས། སྐད་ཅིག་ལ་བློ་འགྱུར་ནས། ཚེ་འདི་བློས་བཏང་ནས་ཅི་ནས་
ཀྱང་ཙཱ་རི་ལ་འགྲོ་སྙམ་པའི་འདུན་པ་དྲག་པོ་སྐྱེས་ཤིང་། དེ་ཡང་རྩྭ་རིའི་གནས་སྒོ་ལྷ་ས་ནས་འབྱེད་དགོས་
བཅུ་གཅིག་ཞལ་གྱི་དྲུང་དུ་གསོལ་བ་འདེབས་དགོས་བྱ་བ་འདུག་པས། ལྷ་སར་ཕྱིན་ཏེ་དཀོན་གཉེར་ལ་ཞུ་
བ་བྱས་ནས་གསོལ་བ་ཞག་འགའ་བཏབ་དུས། རྨི་ལམ་དུ་མི་དཀར་པོ་ཤེལ་གྱི་མདོག་ལྟ་བུ་གཅིག་གིས་
བདུད་རྩིའི་རིལ་བུ་ཡིན་ཟེར་བ་སྦྱིན་པ་རྨིས་པས། ལུས་ངག་ཡིད་གསུམ་བདེ་བ་སྙམ་བྱེད་ཅིང་། གཉིད་
སད་པ་དང་རྟོག་པ་དང་བྲལ་བའི་བདེ་གསལ་མི་རྟོག་པའི་ཉམས་ཞག་གཉིས་ཀྱི་བར་དུ་བྱུང་ཞིང་། དེ་དུས་
སུ་སྐོར་བ་དང་གསོལ་བ་འདེབས་པ་ཞག་འགའ་བྱས་དུས། ལ་སྟོད་རྡོར་གླིང་པ་ཙཱ་རིར་འབྱོན་པ་དཔོན་
སློབ་སུམ་ཅུ་སྐོར་བྱུང་བ་དང་བསྡོངས་ནས་ཕྱིན་དུས་ཙཱ་རི་རྙིང་མར་སླེབས་ཏེ། དགྱེར་སྒོམ་ཞིག་པོས་བཏབ་
པའི་གནས་རྫ་ཁྲོད་ནུབ་བྱ་བར་བསྡད་ནས། གཡུ་མཚོ་བསྐོར་ཞིང་ལུས་ངལ་ལ་སྟོབས་མེད་པར་གྱུར་ཀྱང་།
མར་རྒན་བྱས་ན་སྒྲིབ་པ་འདགས་པའི་སྟོབས་ཆེ་ཟེར་བས་མར་རྒན་བྱས་དུས། འཁོར་ཀ་ཆུང་བས་ལུས་
ངག་ལ་ སྐྱོ་དུབ་ཆེར་བྱུང་ཡང་བཟོད་པར་བྱས་ཤིང་། མོས་གུས་དང་དག་པའི་སྣང་བས་མཆེད་གྲོགས་
རྣམས་མཉེས་པར་བྱས་པས། མཐོང་སྣང་ལ་སོགས་རབ་རིབ་གསལ་བ་རྣམས་ཀྱང་རང་སེམས་དག་པའི་
རྟེན་འབྲེལ་ཁོ་ནར་འདུག་སྙམ་པ་དང། རེ་གོང་པའི་དབུ་མཛད་བཟང་པོ་གཅིག་ལ་ནི་གུ་ཆོས་དྲུག་དང་།
བླ་མ་མགོན་པོ་དབྱེར་མེད། བྱིན་རླབས་ཅན་གྱི་ནཱ་རོ་པའི་རྒྱན་དྲུག་ཐོད་པ་མཚན་ལྡན་རྣམས་ཨ་ཕོ་རྡོར་
575

བི་མ་སྙིང་ཐིག
འཛིན་ལ་གཡར་པོ་ཞུས་ཏེ། བཀའ་དང་བཅས་པ་རྫོགས་པར་ཞུས་ནས་ཉམས་སུ་བླངས་པས། མི་རྒོད་
གཏུམ་མོ་སྒོམ་དུས་རས་ཐུབ་ཙམ་བྱུང་ལ། སྒྱུ་ལུས་བདེན་མེད་ཁོང་དུ་ཆུད། །རྨི་ལམ་འདུན་པའི་ཡིད་དང་
བྲལ། །བར་དོའི་ཞིང་ཁམས་མངོན་དུ་འགྱུར། །འཕོ་བ་འཕོ་བྱེད་རྟེན་དང་བྲལ། །འགྲོ་དྲུག་སྐྱེ་སྒོ་ཆོད་དམ་
སྙམ། །ངེས་པའི་ཤེས་པ་གཏིང་ནས་སྐྱེས། །དེ་དུས་ལོ་གསུམ་གྱི་དམ་བཅའ་བྱས། ལུང་ཕྲན་ན་བཞུགས་
པའི་བླ་མ་འགའ་ཞིག་ལས་ཆོས་འབྲེལ་ཞུས་ཤིང་། ལོ་གསུམ་བསྡད་དུས་ལ་བར་སྐས་མགོ་བྱ་བ་ན། ཡོན་
བདག་མོ་དད་པ་ཅན་རྡོར་རྒྱན་བྱ་བ་ཞིག་གིས། རྟ་རྒོད་མ་གཅིག་ཕུལ་བ་ལ་བརྟེན་ཏེ། ལག་ན་ཡོད་པའི་
གཏོར་ཆ་ངང་ཆས་རྣམས་གྲོགས་མཆེད་གཅིག་ལ་འཚོང་དུ་བཅུག་ནས། ཙཱ་རི་རས་པ་བརྒྱད་བརྒྱ་ལ་ཚོགས་
ཀྱི་འཁོར་ལོ་བསྒྲུབས་ནས། ཆགས་ཞེན་གྱི་འཁྲི་བ་བཅད། ཟང་ཟིང་རྣམས་དོན་ཡོད་པར་བྱས་ཏེ། ལུང་
ཕྲན་འགའ་ཞིག་ཏུ་ཆུ་འཐུང་ཞིང་སྒྲུབ་པ་བྱས་པས། གེགས་ཆེན་པོ་བྱུང་ནས་ཆུ་དང་ཁར་མ་བྱུང་བར། ལུས་
ཀྱི་ཉམས་སྟོབས་རྣམས་བྲི། ལྟ་བའི་མིག་འབྲས་ཀྱང་ཁོང་དུ་རྡིབ་ཅིང་ཡས་བཅིངས་མས་བཅིངས་གཉིས་
ལ་འཇག་མའི་ཀ་བ་བཙུག་ཏེ་ཕྱེས། སྨྲ་བའི་ལྕེ་ཡང་མི་འགྱུར་བ་ལ། ལམ་རྒུད་རྩིབ་མ་རྒྱུ་མ་ལ་ཟུག དེ་
དུས་ བེམས་རིག་ བྲལ་ བར་ གྱུར་ ཀྱང་ འགྱོད་མེད་ངང་ ལ་ ཉལ་ ནས་ བསྡད། ཞག་བདུན་ ལོན་ ནས་
གེགས་སེལ་ཏེ། འཐུང་ཆུ་འོ་མ་ལྟ་བུར་གྱུར། ཆུ་སྒྲ་ཐོས་དུས་བཅུད་རྣམས་ལོན་པ་སྙམ། ལུས་ཀྱང་ཤིང་
བལ་ལྟ་བུར་ཡང་། མིང་ཡང་བླ་མ་ཆུ་པར་གྲགས། དེ་ནས་བཟུང་སྟེ་གྲོགས་མཆེད་རྣམས་ལ་ཆུ་འཐུང་གི་
ལུང་དང་། སྦ་བཞིའི་འཁྲུལ་འཁོར་ལ་སོགས་པ་མང་དུ་བསྟན་ཏེ་ཕན་འགའ་རེ་ཙམ་གྱིས་མཉེས་པར་བྱས་
སོ༑ ༑གནས་བཟང་པོ་འདིར་སྒྱུ་ལུས་མ་བོར་བ་ལ་དགེ་སྦྱོར་ཁོ་ན་ལ་བརྩོན་པ་ཆེར་བྱེད་དགོས་སྙམ་ནའང་།
བླ་མ་ཁ་རག་པ་བྱ་བ་ཆོས་འབྲེལ་ཡོད་པ་ཞིག་གི་གསུང་ནས། ཅིས་ཀྱང་ཡར་ཕྱོགས་ཕྱིན་པ་འཐད་པས་
འདེངས་གསུང་ནས་སྟོད་ཕྱོགས་ལ་འོངས་ཤིང་། ཆུ་བོ་རིར་བླ་མ་ཤཱཀྱ་ཤེས་རབ་སྐུ་གཤེགས་པའི་པར་དང་
མཇལ་ཙམ་གཅིག་བྱུང་། དེ་དུས་བཀའ་དྲིན་དྲན་པས་གདུང་གི་དྲུང་དུ་ཞག་བཅུ་གཅིག་གི་བར་ལ་གསོལ་
བ་འདེབས་ཀྱིན་བསྡད་པས། ངེས་འབྱུང་དང་སྐྱོ་ཤས་དྲག་པོ་གཅིག་སྐྱེས་ཏེ། སྟོད་རྩེའམ། ལྷོ་མོན་སོགས་
དགེ་སྦྱོང་འཕེལ་བ། དཀའ་ཐུབ་དང་བཅུད་ལེན་གྱིས་རྫས་མང་ལ་ཆུ་བཟང་ས་གཅིག་ཏུ་འགྲོ་དགོས་
བསམ་ཙ་ན། གྲོགས་མཆེད་མང་པོ་ཞིག་ལྷོ་མོན་ལ་འབྱོན་ཟེར་བས། དེ་རྣམས་དང་ལྷན་ཅིག་ཏུ་ཟང་ཟིང་
ཆ་ཅི་ཡོད་རྣམས་ལྷན་དུ་ཟ་ལ། དགེ་སྦྱོར་ཡང་མཉམ་དུ་བྱེད་ཅིང་སྐྱིད་སྡུག་ཅི་བྱུང་བསྲེ་བ་ཡིན་ཟེར་བ་ཁ་
576

རིན་པོ་ཆེ་འོད་གསལ་རང་གྲོལ་གྱི་རྣམ་ཐར་སོགས།
འཆམ་དུ་བྱས་ཏེ་ཕྱིན་པ་ལས། མོན་ཁར་སླེབས་དུས་སྒྲུབ་པ་རྩེ་གཅིག་ཏུ་བྱེད་པའི་འདུན་པ་དང་ཅུང་ཟད་
བྲལ་ཏེ། གྲོགས་མཆེད་ལ་ལ་དངོས་པོ་ཁོ་ནའི་ཆེད་དུ་སོང་། རེ་ཞིག་ཆོས་འདོན་དང་རིམ་གྲོ་འདྲ་བྱེད་དུ་
སོང་སྟེ། དགུན་ལོ་དེར་ང་རང་གཅིག་པུས་བུམ་ཐང་རྒྱ་ལེ་མཁར་བྱ་བའི་བྲག་ལ་སྒྲུབ་པ་ཁོ་ན་བྱེད་ཀྱིན་
བསྡད། དེ་ནས་མོན་ནུབ་ཕྱོགས་སྔ་ལོང་བྱ་བར་ཕྱིན་པས་ནགས་དད་པ་རྣམས་ན་རེ། བླ་མ་གུ་རུ་བཟང་པོ་
ཡིན་ཟེར་བས། གུ་རུའི་མིང་དུ་གྲགས། དེའི་དུས་གསོན་པོའི་དགེ་བ་འབུལ་བ་ལ། རྟ་དང༌། སྟག་གཟིག་
དང་། ནས་དང་འབྲས་ལ་སོགས་པ་མང་པོ་བྱུང་ཞིང་། བླ་མ་དམ་པ་ཀུན་མཁྱེན་པ་བུམ་ཐང་དུ་ཕེབས་ཟེར་
བའི་སྙན་གྲགས་ཆེ་བ་ལ་བརྟེན་ཏེ། མཇལ་དུ་འགྲོ་བསམ་པའི་འདུན་པ་སྐྱེས་པ་ལ། མོན་ཡུལ་ནུབ་ཕྱོགས་
པ་རྣམས་ཀྱིས་བསོད་ནམས་དང་དགེ་བ་ཡང་འཕེལ་དུ་བསྒྱུར་བ་དང་། བདག་གི་དད་པའི་གདུང་ཤུགས་མ་
ལོག་པ་ལ་བརྟེན་ནས། སྔ་ལོང་དུ་ཕྱགས་ཕེབས། ཡུལ་དེ་ན་འཁྲུག་པ་ཆེན་པོ་ཡོད་ཅིང་། མི་སྤྱོད་ཤིན་ཏུ་
རྩུབ་པ་ལས་མེད་ནའང་། ཆོས་རྗེའི་དྲུང་དུ་མཇལ་དུ་ཕྱིན་པས། ཆོས་རྗེའི་གསུང་གིས་ཡུལ་ཁམས་འདི་ན་
གཡུལ་ངོ་དྲག་པོ་ཡོད་དམ་གསུང་། ནང་འཁྲུག་བྱེད་ཅིང་གདའ་ལགས་ཞུས་ཤིང་། ངེད་ཀྱི་ཚེས་བཅུ་གཅིག་
གི་ཉིན་འདེགས་པས། ཐུགས་རྗེས་འཛིན་པར་ཞུ་ཞུས་པས། ཡུལ་ཁམས་ན་འཁྲུག་ལོངས་ཆེན་པོ་འདུག་
པས། མི་མང་པོ་འདུས་ནས་འཁྲུག་རྩོད་འབྱུང་དོགས་ཡོད་གསུང་བས་ངེད་ཀྱི་གྲོང་དཔོན་རྣམས་ཀྱི་སར་
ཕྱིན་ནས་འཁྲུག་པ་མི་ཡོང་བའི་གཉའ་བྱེད་ལགས། ཁོ་རང་རྣམས་ལ་ཡང་འབུལ་བ་ཅི་ཡོད་ཁྱེར་ཤོག་ཟེར་
བ་བྱས་པས་ཆོག་ལགས་ཟེར་བ་ཞུས་ཏེ། གོང་བཞིན་དུ་མི་རྣམས་ལ་གཉའ་ཁྲིགས་རྣམས་བྱས་ནས་
འདམས་ལྷ་ཁང་བྱ་བའི་ནག་ཆེན་པོ་གཅིག་ཏུ་ཚེས་བཅུ་མཛད་དེ། དེའི་ཞབས་ཏོག་རྣམས་བསྒྲུབས་ཤིང་།
འཁོར་གསུམ་ཡོངས་དག་གི་སྤྱད་པ་རྣམས་ཕུལ་ནས་དགྱེས་པར་མཛད་དོ། །ཡུལ་ཁམས་དེའི་མི་སྐྱ་ཕོ་མོ་
མ་ལུས་པ་འདུས་པས་འབུལ་བ་རྟ་དང་གསེར་གཡུ་དར་རས་འབྲས་ནས་ལ་སོགས་དཔག་ཏུ་མེད་པ་ཕུལ།
དེ་ཉིད་འཁྲུག་རྩོད་མེད་ཅིང་། འགྲོ་བ་རྣམས་ཐར་པའི་ས་ལ་འགོད་པར་མཛད། དེའི་དུས་ངེད་ཀྱི་ཕྱི་ལ་
འདེངས་གསུངས་ནས། མོན་མེན་ལོག་ཀུན་བཟང་གླིང་དུ་ཕེབས་དུས་སྙིང་ཐིག་གི་ཁྲིད་གསུངས་ཏེ། ཁྲིད་
པ་ཤིན་ཏུ་མང་བ་གཅིག་གི་སྤྲོས་བཅས་ཀྱི་དབང་བཞི་བྱས། ཁྲིད་རྗེས་གནང་དང་བཅས་པ་ཐུགས་ལ་
བཏགས་ཏེ་གནང་། ཨོ་རྒྱན་གླིང་བྱ་བའི་དགོན་ཆུང་གཅིག་ཆོས་རྗེས་བཏབ་ནས་འདིར་སྡོད་གསུངས་པས་
བཀའ་མ་ཆོག་པར་ལོ་གཅིག་གི་བར་ལ་བསྡད། བུམ་ཐང་དུ་གཤེགས་དུས་འདིར་ཡང་བསྡད་པར་མི་
s77

བི་མ་སྙིང་ཐིག
འཐད་པར་འདུག་འདེངས་གསུངས་པས། དེ་ནས་བཟུང་ནས་ཕྱགས་ཕྱིར་འབྲེངས་ཤིང་ལུས་ངག་གི་ཞབས་
ཏོག་ རང་སེམས་ཀྱིས་མ་ཁྲེལ་བར་བསྒྲུབས་ཤིང་། བོད་ཀྱི་གདན་འདྲེན་རིམ་པར་བྱུང་བས། བོད་ལ་
ཕྱགས་འདེགས་པའི་ཕྱགས་ཕྱི་ལ་ལུས་དང་གྲིབ་མ་བཞིན་དུ་བྱས་ཏེ། དབང་ཁྲིད་ཀྱི་གདམས་པ་བཅས་པ་
ཟབ་པ་དང་རྒྱ་ཆེ་བའི་མན་ངག་སྤྱི་དང་བྱེ་བྲག་ཏུ་གྱུར་པ་རྣམས་རྫོགས་པར་གནང་སྟེ། འབྲི་གུང་དུ་ཕྱགས་
ཕེབས། 
ཞྭ་པདྨ་དབང་ཆེན་གྱི་གཙུག་ལག་ཁང་ལ་དཀར་མོ་ཅོད་པན་ལ་སོགས་ཀྱི་མཆོད་པས་མཉེས་པར་
མཛད། དེ་དུས་སྙུང་གཞི་དུམ་གཅིག་བྱུང་བ་ལ་བརྟེན་ནས། ཞལ་ཆེམས་ལ་སོགས་པའི་ཡིག་རིགས་
སོགས་ཀྱང་མཛད་དེ། མཆིམས་ཕུར་འགྲོ་གསུང་བ་ལ་སྟོན་སོ་མཆིམས་ཕུར་ཕྱོགས་ཕེབས། ཁྲིད་པ་ཤིན་
ཏུ་མང་བ་གཅིག་འཛོམ་སྟེ་ཁྲིད་ཀྱི་སྒང་ལ་སོང་དུས། ཆོས་རྗེ་ཉིད་གདོད་མའི་དབྱིངས་སུ་སྐུ་འཕོ་ཚུལ་
བསྟན་ཏེ། རྗེ་ཀྱི་གཤེགས་རྫོངས། ཁྲིད་འཕྲོ་ལ་སོགས་པ་རྣམས་དང་། ཕྱི་རྟེན་ནང་རྟེན། ཟླ་བ་བྱུང་ངོ་ཅོག་
གི་དུས་སུ་མཆོད་པ་དང་བཅས་པ་བསྒྲུབས་ཤིང་། མཆིམས་ཕུ་རིན་པོ་ཆེའི་གནས་དེ་ཉིད་དུ། རི་མའི་
འབེབ་དམ་བཅས་ཏེ་སྒྲུབ་པའི་མཆོད་པས་བླ་མ་མཉེས་པར་བྱ་སྙམ་པ་ལ། བླ་མ་དེ་ཉིད་ཀྱི་འཕྲིན་ལས་
རྣམ་པར་དག་པ་དང༌། སྔོན་གྱི་ལས་སྨོན་དག་པའི་འཕེན་པས། རེས་འགའ་ཆོས་རྗེའི་ཕྱག་སྲོལ། གཞན་
དོན་ལ་དམིགས་ཏེ་དོན་གཉེར་གྱི་སློབ་མ་རྣམས་ལ་ཁྲིད་ཀ་རེ་ཙམ་བསྟན། རེས་འགའ་རང་དོན་གྱི་སྒྲུབ་པ་
ལོ་རེ་ཙམ་ཡང་བྱས་ལ། བར་སྐབས་རྣམས་སུ་ཡང་སོས་དལ་དང་ལེ་ལོར་མ་བསྡད་པར། ཆོས་ཀྱི་རྗེས་
རྒྱལ་མཚན་དམ་པ་འཁོན་ས་སྐྱ་པ་འགྲོ་བའི་མགོན་པོ་བསོད་ནམས་རྒྱལ་མཚན་པའི་དྲུང་དུ། དུས་འཁོར།
སྦྱོར་དྲུག་ གཉིས། དམར་ཁྲིད། སེམས་བསྐྱེད་ཆེན་མོ། བརྟག་གཉིས། གཟེར་ལྔ་ སྨན་དཔྱད་མ། གཤེན་
དམར་ལྷ་ལྔ་མའི་རྫོགས་རིམ་སྤྲོས་མེད་ཀྱི་ཁྲིད། ལྷ་བཅུ་གསུམ་མའི་རྫོགས་རིམ། རྣལ་འབྱོར་བཞིའི་ཁྲིད་
རྣམས་ཞུས། བླ་མ་ཤཱཀྱ་རཏྣ་ལས་སྦྱོར་དྲུག་སྟོན་པ་ལུགས། བདེ་མཆོག་ལུས་དཀྱིལ། ནཱ་རོ་མཁའ་སྤྱོད་ཀྱི་
རྗེས་གནང་དང་བཅས་པ། བླ་མ་བུདྡྷ་ཤྲཱི་ལས། མཁའ་འགྲོ་སྙིང་ཏིག་གུ་རུ་ཚེ་བརྟན་གྱི་སྐོར། བླ་མ་བློ་གྲོས་
པ་ལས་སེལ་དང་བཅས། ནཱ་རོ་ཆོས་དྲུག འཆི་མེད། ལམ་འབྲས་འཁྲུལ་འཁོར་ཀྱེ་རྡོར་གྱི་བཀའ། འཇིགས་
བྱེད་ལྷ་བཅུ་གསུམ་མ། ཕྱག་ན་རྡོ་རྗེ་ འཁོར་ལོ་ཆེན་པོའི་བཀའ་བསྐྱེད་རྫོགས་དང་བཅས་པ། གཤེན་
དམར་ལྷ་ལྔ་མའི་བཀའ། ལྷ་བཅུ་གསུམ་མའི་བཀའ། རྣམ་སྲས་རྟ་བརྒྱད་མའི་བཀའ་རྗེས་གནང་དང་
sཆས་བཅས་པ་ཞུས། དེ་ལྟར་ལུས་ངག་གསུམ་ལ་རང་དོན་གྱི་འཁྲིས་མེད་པར་བྱས་ཏེ། ངམ་ཤོད་ལྷོ་བྱང་ས་ཆ་
578

རིན་པོ་ཆེ་འོད་གསལ་རང་གྲོལ་གྱི་རྣམ་ཐར་སོགས།
སྟོད་སྨད་ཀྱི་དད་པ་ཅུང་ཟད་ཐོབ་པ་རྣམས་ཐར་པའི་ལམ་སྣ་ཙམ་ལ་བཀོད་ཅིང་། ཟང་ཟིང་གི་དངོས་པོ་
ཐན་ཐུན་བྱུང་བ་རྣམས་རང་གཞན་ཚོགས་བསགས་པར་བྱ་བའི་ཆེད་དུ། ཇོ་བོ་མཆེད་གཉིས་ཀྱི་ཐོག་དྲངས་
པ། སྐུ་གསུང་ཐུགས་ཀྱི་རྟེན་ལྷ་ས། བསམ་ཡས་ན་བཞུགས་པ་རྣམས་ལ་གསེར་ཆབ་དཀར་མེ་ཅོད་པན་
བསམ་ཡས་སྡེ་དགོན་ན་བཞུགས་པའི་དགེ་འདུན་ཆོས་བྱེད་ཀྱི་རིགས་སུ་གྱུར་པ་རྣམས་ལ་ཚོགས་འཁོར་
འབུལ་ནོད་ལ་སོགས་པ་བསྒྲུབས་ཤིང་། མདོར་ན་ནད་ཀྱིས་གཙེས་པའི་ཉམ་ཐག་པ་གཅིག་ཡན་ཆད་ལ་
ཕན་པའི་བསམ་པས་ཟིན་པར་བྱ་ཏེ། དད་མོས་ཀྱི་ས་ལ་འཁོད་པ་ཙམ་དུ་བྱས་པ་ལ་བདག་མ་གཏོགས་པའི་
བླ་མ་གོང་མ་རྣམས་ནི་རིག་འཛིན་གྱི་བླ་མ་དངོས་སུ་བྱོན་པ་ཡིན་ཞིང་། བདག་ལྟ་བུའི་གང་ཟག་གིས་རྗེས་སུ་
དཔག་པར་མི་ནུས་ཀྱང་། བཤེས་གཉེན་དམ་པ་ཤེས་རབ་རྒྱ་མཚོ་ཡིས། །གུས་པའི་ཚུལ་གྱིས་ཡང་ཡང་བསྐུལ་
བའི་ངོར། །བསམ་ཡས་མཆིམས་ཕུར་དཔལ་གྱི་རི་ཁྲོད་དུ། །སྤྲོ་བའི་སེམས་ཀྱིས་མདོ་ཙམ་བརྗོད་པ་ལ། །
ནོངས་པ་མཆིས་ན་མཁས་རྣམས་བཟོད་པར་གསོལ། །དགེ་བ་དེ་ཡིས་མཁའ་ཁྱབ་འགྲོ་བ་ཀུན། །ཟབ་ཡང་རྡོ་
རྗེའི་རྩེ་མོར་རབ་ཕྱིན་ཏེ། །གདོད་མའི་ས་ལ་གཏན་སྲིད་ཟིན་པར་ཤོག །བླ་མ་དམ་པ་འོད་གསལ་རང་གྲོལ་
ཀྱི་རྣམ་པར་ཐར་པ་མདོར་བསྡུས་པ། ཕྱི་རབས་ཀྱི་དོན་དུ་བཀོད་པ་རེ་ཞིག་རྫོགས་སོ། ། ། །
579

བི་མ་སྙིང་ཐིག
༄། །འཁྲུལ་ཞིག་སངས་རྒྱས་དབོན་པོའི་རྣམ་ཐར་
ཉིད་ཀྱིས་མཛད་པ་ནོར་བུའི་གསལ་
བྱེད་ཅེས་བྱ་བ་བཞུགས་སོ། །
དགོངས་ཀློང་མཁའ་ལྟར་དག་པ་ཆོས་སྐུའི་ནམ་མཁའ་ལ། །རང་བཞིན་ལྷུན་གྱིས་གྲུབ་པ་ལོངས་སྐུའི་
དཀྱིལ་འཁོར་རྒྱས། །སྤྲུལ་པའི་འོད་ཀྱིས་འགྲོ་བའི་མུན་པ་སེལ་མཛད་པ། །སྐུ་གསུམ་མངོན་གྱུར་དྲིན་ཅན་
བླ་མ་རྒྱལ་གྱུར་ཅིག ། ཚད་མེད་པའི་མཁྱེན་རབ་དང་ཐུགས་རྗེས་འགྲོ་བ་རྣམས་ཡང་དག་པའི་ལམ་ལ་
འཁྲིད་པར་མཛད་པའི་དེད་དཔོན་དམ་པ་དེ་ལས། ཁོ་བོས་ཡང་ཟབ་བླ་ན་མེད་པའི་གདམས་པ་མ་ལུས་པ་
ཐོབ་ཅིང་། ཉམས་སུ་ལེན་ཅིང་སྐལ་བ་དང་ལྡན་པའི་གདུལ་བྱ་གཅིག་གཉིས་ཙམ་ལ་གདམས་པའི་དོན་
གནང་བར་བྱེད་ཀྱིན་ཡོད་པའི་ཐད་དུ། དད་མོས་དང་ལྡན་པའི་བུ་སློབ་འགའ་ཞིག་གིས། ཁོ་བོའི་རྣམ་ཐར་
ཅུང་ཞིག་བྲིས་གསུང་བ་ལ་བརྟེན་ནས། ཁོ་བོ་རྣམ་ཐར་ལ་སོགས་བཀོད་པའི་འོས་ཅན་མ་ཡིན་ཞིང་། ལོག་
ལྟ་ཅན་རྣམས་ཀྱིས་སྒྲིབ་པ་བསགས་པའི་རྐྱེན་དུ་གྱུར་ཀྱང་། ཁོང་རྣམ་པའི་ནན་མ་ཐུབ་པ་ལ་བརྟེན་ནས།
ཁོ་བོའི་རྣམ་ཐར་ནོར་བུའི་གསལ་བྱེད་བཀོད་པ་ལ། བླ་མ་ཡི་དམ་མཁའ་འགྲོའི་ཚོགས་དང་བཅས་པ་
རྣམས་ཀྱིས་བཟོད་པར་གསོལ་ལ་ཐུགས་རྗེས་འཛིན་པར་ཞུ་ཞིང་། འདིར་བཅོམ་ལྡན་འདས་མགོན་པོ་
འཇམ་དཔལ་དབྱངས་ཀྱི་རྣམ་འཕྲུལ་ཆོས་ཀྱི་རྒྱལ་པོ་ཁྲི་སྲོང་ལྡེའུ་བཙན་གྱིས་བཞེངས་པའི་བསམ་ཡས་མི་
འགྱུར་ལྷུན་གྱིས་གྲུབ་པའི་གཙུག་ལག་ཁང་ཆེན་པོ་མ་ག་དྷ་རྡོ་རྗེ་གདན་དང་། གཉིས་སུ་མེད་པའི་ཡུལ་བྱང་
དཀར་གྱི་ལྷ་སྡིངས་ཞེས་བྱ་བ་ནི། ཁོ་བོའི་ཡུལ་ཡིན། ཁོ་བོའི་སྐྱེ་བ་སྔ་མའི་སྐྱེ་ས་གཙུག་ལག་ཁང་ཆེན་པོ་
འདིའི་བྱང་ཕྱོགས་ན། སངས་རྒྱས་མ་ཆགས་པདྨ་ཅན་གྱིས་བྱིན་གྱིས་བརླབས་པའི་བྱང་ཆུབ་སེམས་བསྐྱེད་
གླིང་ཞེས་བྱ་བའི་བྱ་འདབས་གླིང་འོག་ཅེས་བྱ་བར། ཕ་ནི་སྤ་ཀུན་དགའ་རྒྱལ་མཚན་ཅེས་བྱ་བ་དང་། མ་ནི་
དམ་མོ་དད་པ་སྐྱེད་ཅེས་བྱ་བའི་བུར་སྐྱེས་ཤིང་དེར་ཡང་ལས་ཀྱི་དབང་གིས་ཆོས་ལ་མི་ཚུད་པའི་རིགས་སུ་
འདུག་པ། དཀོན་མཆོག་གི་ཐུགས་རྗེ་ལ་བརྟེན་ནས་ལོ་བདུན་བརྒྱད་ཀྱི་དུས་སུ་ཚེའི་དུས་བྱས་ཏེ། ཡང་དེ་
ཁའི་གོང་ལ་གདངས་འབྲེལ། ཕ་དགེ་བསྙེན་པདྨ་སྐྱབས་བྱ་བ་དང༌། མ་འབྲོམ་མོ་སྐྱིད་པ་ལེགས་ཞེས་བྱ་
བའི་བུར་སྐྱེས་ནས། བུ་ཁོ་བོ་གཅིག་པུ་ལས་མེད་པའི་སྟབས་ཀྱིས་ཆོས་སྒོར་མི་འཇུག་ཅིང་། འཇིག་རྟེན་གྱི་
580

རིན་པོ་ཆེ་འོད་གསལ་རང་གྲོལ་གྱི་རྣམ་ཐར་སོགས།
བྱ་བ་ལ་འཇུག་བསམ་པ་ཡོད་ན་ཡང་ང་རང་ཚེ་སྔོན་གྱི་ལས་བསམ་པ་རྣམ་པར་དག་པ་དང་། དྲིན་ཅན་བླ་
མ་དམ་པ་རྣམས་ཀྱི་ཐུགས་རྗེ་ལ་བརྟེན་ནས། ལོ་ལྔའི་སྟེང་དུ་ཁྱི་སྨྱོན་གྱིས་ཉི་མ་གུང་མཐིལ་ལ་རྨུགས་པས།
ཁོ་བོ་བསྟན་པའི་སྒོར་འཇུག་པའི་འདྲེན་པའི་བླ་མར་དེ་བྱུང་ཞིང་། གཞན་ཡང་ཁོ་བོ་ཆུང་ངུ་ནས། དད་མོས་
ལྡན་པ་ཞིག་ཡོད་པ་ལ་བརྟེན་ཏེ། དབྱར་གྱི་དུས་སུ་གཙུག་ལག་ཁང་ཆེན་པོར་ཕྱོགས་ནས་གདན་དྲངས་
པའི་མཁན་པོ་དུང་སྟོང་བཞི་ལ་སོགས་པ་རྣམས་ཀྱིས་གཏོར་མ་གཏོང་བའི་གཏོར་སྐལ་བཏང་བ་དེ་ཐོས་པ་
ལ་བརྟེན་ནས། ཁོ་བོས་ཡང་དྲན་པ་སད་པ་སྙམ་བྱེད་དེ། ཕོར་ཆུང་རེར་ཆུ་ཐིགས་པ་རེ་དང་། རྩམ་པ་ཕུམ་
རེ་བླུགས་ནས་དགོངས་མོ་ས་རུབ་མཚམས་སུ་ནམ་མཁའ་ལ་གཏོར། གཏོར་མ་ལ་འབྱོན་པར་ཞུ་ཟེར་བའི་
སྐད་རིང་གསུམ་ནམ་མཁའ་ལ་གཏོར་དུས། ནམ་མཁའ་ལ་བླ་མ་ཡི་དམ་མཁའ་འགྲོ་བཞུགས་པ་སྙམ་བྱེད་
ཅིང་། རེས་འགའ་གདུག་འདྲེ་ཨེ་ཡིན་བསམ། འཇིགས་ཞུམ་པ་ཞུད་ཚིལ་བ་ཡང་བྱུང་། དེའི་དུས་དད་པ་
མོས་གུས་དང༌། སྙིང་རྗེ་ཆེན་པོ་ཡང་བོངས་ལ་བསྟུན་པའི་ཆེན་པོ་ཡོད་པ་ལ་བརྟེན་ནས། ལོ་བདུན་གྱི་སྟེང་
དུ་མཁན་ཆེན་ཤེས་རིན་དང༌། སློབ་དབོན་ལྷ་ཤེས་རབ་རྒྱལ་མཚན་པའི་དྲུང་དུ་དགེ་ཚུལ་གྱི་བསླབས་པ་
བླངས་ཤིང་། བསྟན་པའི་སྒོར་ཞུགས་ནས་དད་པ་དང་ཤེས་རབ་འཐད་རབ་ཡོད་པ་ལ། ཁོ་བོའི་སློབ་ཆུང་
གཅིག་གི་སྤུན་ལ་དབང་ཕྱུག་ཟེར་བ་ཞིག་ལ་མཛེ་བྱུང་ནས། དེའི་གཡོག་བྱུག་པ་ལ་སོགས་ཐམས་ཅད་བྱས་
པས། ཁོ་བོའི་དད་པ་དང་། ཤེས་རབ་ཐམས་ཅད་དེས་འགྲིབ་ནས། ཤེས་རབ་སྙིང་པོ་འཛིན་པ་ལ། ཟླ་བ་
གསུམ་གྱི་བར་དུ་སློབ་དཔོན་གྱིས་རྒྱུགས་བླངས། ཁོ་བོས་རྒྱུགས་མ་འཕྲོད་པར། སློབ་དཔོན་གྱིས་བརྡུངས་
པའི་སྐྱེལ་མ་ཡང་མཛེ་ཕོ་དེས་བྱས་པས། ཤེས་རབ་ཇེ་ཆུང་ལ་སོང་ཞིང་། དེ་དུས་ཕར་ཕྱིན་ལ་སློབ་གཉེར་
ཞིག་བྱས་པས་ཀྱང་། ཤེས་རབ་མེད་པའི་སྟོབས་ཀྱིས། རང་སྦྱོང་ལ་མི་མ་མགུ་བ་ཞིག་བྱུང་ལགས་ཤིང་།
དེ་དུས་བླ་མ་ཤཱཀྱ་རིན་ཆེན་པའི་དྲུང་དུ། འཇམ་དབྱངས་དཀར་པོ་དཔའ་བོ་གཅིག་པ་དང་། དབྱངས་ཅན་མ།
མི་གཡོ་བ་དཀར་པོ། འཇམ་དཔལ་སྨྲ་སེང་དང་བཅས་པ་རྣམས་ཀྱི་ལུང་ཞུས་ནས་བྲང་འཇམ་དབྱངས་
དཀར་པོ་ལ་མོས་པ་བྱུང་སྟེ། དེ་ལ་བསྙེན་པ་བྱས་པས། དེས་བྱིན་གྱིས་བརླབས་པའི་རྟགས་ལ། སྔར་མེད་
པའི་བྱམས་པ་དང༌། སྙིང་རྗེ་རྒྱུད་ལ་དུངས་པ་སྐྱེ་བ་དང༌། ནུབ་གཅིག་གི་རྨི་ལམ་ན་ཡང་། མི་དཀར་པོ་
ཞིག་གིས་ཤེལ་གྱི་ཕྲེང་བ་དང་། པོ་ཏི་བྱིན་པ་དང༌། ལྡུམ་ར་ཞིག་གི་ནང་ན་མེ་ཏོག་ཙམ་པ་ཀ་དཀར་ལ་
དྭངས་པའི་ཁྲོད་ནས། མེ་ཏོག་ཕོར་པ་ཙམ་འཐུ་བ་ལ་སོགས་པ་རྨིས་པ་དང་། ཁོ་བོས་ཡིག་ཆ་འཛིན་པ་
58

བི་མ་སྙིང་ཐིག
ལ་ཚིག་རྐང་གཉིས་གཉིས་ཙམ་ལས་མི་ཟིན་པ་དེ་ལ། ཡུག་ཁ་གྲས་ཀྱིས་ཡིག་ཕྲེང་བདུན་ཕྲེང་གི་ཤོག་ལོག་
རེ་ཙམ་ཟིན་པ་བྱུང་བས། དེ་ལ་བརྟེན་ནས་སློབ་གཉེར་ཅི་ནུས་སུ་བྱེད་ཀྱིན་ཡོད་པའི་ཐད་ནས་ཡི་དམ་དེའི་
ཐུགས་རྗེ་ལ་བརྟེན་ནས། སྙིང་རྗེ་དང་དག་སྣང་ཆེན་པོ་རྒྱུད་ལས་སྐྱེས་པའི་མཐུས། བསྟན་པ་རིན་པོ་ཆེའི་
རྩ་ལག་མཁན་ཆེན་རིན་པོ་ཆེ་བསོད་ནམས་གྲགས་པ་དང༌། མཁན་ཆེན་རིན་པོ་ཆེ་བསོད་ནམས་བཟང་པོ་
དཔོན་སློབ་གཉིས་ཀྱི་དྲུང་དུ། ཕར་ཕྱིན་དང༌། སྤྱོད་འཇུག་དང་། འདུལ་བ་ལ་སོགས་པ་རྣམས་ཀྱང་ཉན་
ཅིང་། གཞན་ཡང་རྟ་མགྲིན་དང་སྒྲོལ་མ་ལ་སོགས་པ། བཀའ་གདམས་ལྷ་བཞི་ལ་སོགས་པའི་ལུང་དང་།
མདོར་ན་བྱ་སྤྱོད་ཀྱི་ལྷ་མང་རབས་ཀྱི་ལུང་ཐོབ་ཅིང་། མཁྱེན་རབ་དང་ཐུགས་རྗེའི་བདག་ཉིད་མཁན་ཆེན་
རིན་པོ་ཆེ་བུ་སྟོན་ཁ་ཆེའི་དྲུང་དུ། སློབ་དཔོན་གཞོན་བཟང་གིས་ཞུས་པའི་ཞར་ལ། ས་སྐྱ་པའི་བླ་མའི་རྣལ་
འབྱོར་ཐུན་མོང་མ་ཡིན་པ་དང༌། ཡུམ་ཆེན་མོའི་སྒྲུབ་ཐབས་དང༌། ཐུགས་རྗེ་ཆེན་པོ་དཔལ་མོ་ལུགས།
འཇམ་དཔལ་སྨྲ་སེང་། ཡུམ་དུ་སྒྲུབ་པ་དང་བཅས་པ་རྣམས་ཐོབ་ཅིང་བླ་མ་ཤཱཀྱ་རིན་ཆེན་པའི་དྲུང་དུ། སྔ་
ཕྱི་བར་གསུམ་དྲིལ་ཏེ་ཐོབ་པ་ལ། ཀྱེ་རྡོ་རྗེའི་དབང་བསྐུར། གཤེད་དམར་ལྷ་ལྔའི་དབང་བསྐུར། རྡོ་ རྗེ་
འཇིགས་བྱེད་ཀྱི་དབང་བསྐུར། ནཱ་རོ་མཁའ་སྤྱོད་ཀྱི་བྱིན་རླབས། རྩ་དབུ་མའི་ཁྲིད་དང་བཅས། བཅོམ་
ལྡན་འདས་ཡེ་ཤེས་ཁྱུང་ཁྲའི་སྒྲུབ་ཐབས། རྟ་མགྲིན་དྲག་པོ་སུམ་སྦྲགས་ཀྱི་སྒྲུབ་ཐབས། ཕྱག་རྡོར་རས་
ཆུང་ལུགས་ཀྱི་དབང་སྒྲུབ་ཐབས་དང་བཅས་པ། སྦྱོར་བ་ཡན་ལག་དྲུག་གི་ཐོག་མར་དགེ་བ། བར་དུ་དགེ་
བ༑ ཐ་མར་དགེ་བ་དང་བཅས་པའི་ཁྲིད། ཀུན་མཁྱེན་རིན་པོ་ཆེ་ཇོ་ནང་པའི་ལུགས་ཀྱི་ཁྲིད་ལུང་དང༌།
སྤྱོད་ཡུལ་སྲས་བརྒྱད་ཀྱི་སྐོར་ལ་སྟོན་པ་དབང་རྒྱལ་གྱི་ཁྲིད་ལུང་ཨོ་རྒྱན་བསྙེན་སྒྲུབ་ཀྱི་ཁྲིད་གེགས་སེལ་
གདམས་པ་དང་བཅས་པ་མ་ལུས་པ་ཐོག་གཞན་ཡང་བསྐྱེད་རིམ་རྫོགས་རིམ་ལ་སོགས་པ་མང་དུ་ཐོབ། བླ་
མ་ཡེ་རྒྱལ་བའི་དྲུང་དུ། སྤྱོད་ཡུལ་ཆོས་ཁ་ཚང་བ་དང་གཞན་ཡང་ངེས་དོན་གྱི་ཁྲིད་དང་། ཡི་དམ་ལྷའི་ལུས་
མང་དུ་ཐོབ། མཁན་ཆེན་རིན་པོ་ཆེ་གཞོན་ནུ་མགོན་པོའི་དྲུང་དུ། ཁྲོ་ཕུ་བའི་ལུགས་ཀྱི་མན་ངག་བརྒྱ་རྩ།
ཆོས་ཆུང་བརྒྱ་རྩ། སྒྲུབ་ཐབས་བརྒྱ་རྩ་ལ་སོགས་པ་དང་། སྨན་ལྷའི་མདོ་ཆོག ཇོ་བོའི་ལུགས་ཀྱི་གཏོར་
ལུང་རྒྱ་མཚོ་ལ་སོགས་པའི་མན་ངག་དུ་མ་ཐོབ་ཅིང་། མཁན་ཆེན་རིན་པོ་ཆེ་གྲགས་པ་རྒྱལ་མཚན་པའི་དྲུང་
དུ༑ ཕར་ཕྱིན་དང༌། འདུལ་བ། སྤྱོད་འཇུག པར་ན་ཤ་ཝ་རི། ལྷ་མོ་འོད་ཟེར་ཅན་དང་། རྗེ་བཙུན་མ་སྒྲོལ་
མ༑ དཔལ་དོན་ཡོད་ཞགས་པ། ཨ་མོ་གྷ་པཱ་ཤའི་རྒྱུད་དང་བཅས་པ། རྣམ་ཐོས་སྲས་ཀྱི་རྗེས་གནང་།
582

རིན་པོ་ཆེ་འོད་གསལ་རང་གྲོལ་གྱི་རྣམ་ཐར་སོགས།
ཐུགས་རྗེ་ཆེན་པོའི་དམར་ཁྲིད། བློ་སྦྱོང་ལ་སོགས་པ་མང་དུ་ཐོབ་ཅིང་། གཞན་ཡང་དེའི་དུས་བདག་ལ་
ཤེས་རབ་ཅུང་ཟད་སྐྱེས་པའི་མཐུས། ནན་ཏན་ལ་གཙོ་ཆེར་བྱས་ནས། ཆོས་རྗེ་འགྲོ་བའི་མགོན་པོ་བསོད་
ནམས་རྒྱལ་མཚན་པའི་དྲུང་ནས། ཆོས་འཁོར་ཆེན་པོའི་གསོས་རྣམས་ཞབས་ཏོག་ལ་སོགས་པ་ཕུན་སུམ་
ཚོགས་པ་ལེགས་པར་བསྒྲུབས་ནས། བྱ་ལོ་ཟླ་བ་དང་པོའི་ཚེས་གསུམ་ནས་སྟ་གོན་བཙུགས་ཤིང༌། ཚེས་
བཅོ་ལྔའི་ཉིན་པར་རབ་ཏུ་གནས་པའི་དངོས་གཞི་མཛད། ཚེས་བཅུ་བདུན་ལ་མཇུག་གི་ཆོ་ག་ལེགས་པར་
རྫོགས་པར་མཛད་པའི་ཚེས་བཅོ་བརྒྱད་ཀྱི་ཉིན་པར་ཆོས་ཀྱི་རྗེ་རིན་པོ་ཆེ་བསོད་ནམས་རྒྱལ་མཚན་པས་
གཙོ་མཛད་ཅིང་། བསྟན་པའི་གསལ་བྱེད་བླ་མ་གུང་པ་ལ་སོགས་པ། དཔལ་ལྡན་ས་སྐྱ་པ། གཙང་ཕྱོགས་
ཀྱི་བླ་མ་དགེ་བའི་བཤེས་གཉེན་པ་བཟང་རིགས་ཐམས་ཅད་འཚོགས་པ་དང༌། མཁན་ཆེན་རིན་པོ་ཆེ་ཟུལ་
ཕུ་བ་དང་། དགའ་ལྡན་པ་བློ་གྲོས་སེང་གེས་དབུ་མཛད་དབུ་རུ་སྟོད་སྨད་ཀྱི་དགེ་བའི་བཤེས་གཉེན་པ་
བཟང་རགས་འཚོགས་པ་དང་སྤྱན་མངའ་གྲགས་པ་རྒྱལ་མཚན་པས་གཙོ་མཛད་དབུ་རུ་ལུང་བའི་དགེ་བའི་
བཤེས་གཉེན་འབྲང་རགས་ཚོགས་པ་མདོར་ན་ཚོགས་པ་རྒྱ་མཚོ་ལྟ་བུའི་དབུས་སུ། ཕ་རོལ་ཏུ་ཕྱིན་པ་ལ་
ཐོས་པའི་བྱ་བའི་ཆེ་བ་དབྱུང་ཞིང་། ཉན་བཤད་བྱེད་པའི་དགའ་སྟོན་ལ་དམིགས་ཏེ། བདག་ཅག་ལ་བཟུང་
འཆང་ལ་སོགས་པ་ཆེར་མེད་ཀྱང༌། དྲིན་ཅན་བླ་མ་རྣམས་ཀྱི་ཐུགས་རྗེ་དང་། མཆེད་གྲོགས་གོང་མ་ཉེ་
འབྲེལ་རྣམས་ཀྱིས་ཐུགས་ལ་བཏགས་པ་ལ་བརྟེན་ནས། མང་ཇ་འབུལ་ནོད་དང་བཅས་པ་ལེགས་པར་
བསྒྲུབས་ནས། ཉན་བཤད་བྱེད་པ་ལ་དམིགས་ནས། ཆོས་གྲྭ་ཆེན་པོ་རྩེ་ ཐང་དུ་ ཕྱིན་ཏེ། དྲུང་ འཇམ་
དབྱངས་ཤཱཀྱ་རྒྱལ་མཚན་པའི་དྲུང་དུ། ཕར་ཚད་འདུལ་བ་མངོན་པ་ལ་སོགས་པ་ཉན་ཅིང་། སློབ་དཔོན་
དཔལ་རྒྱལ་བ་དང༌། སློབ་དཔོན་པཎྜི་ཏའི་དྲུང་དུ། ཕར་ཕྱིན་ཉན་པས། ཕར་ཕྱིན་གྱི་དོན་ཐམས་ཅད་
ལྷོངས་པར་གོ་བ་ཡང་བྱུང་། ཆོས་རྗེ་རིན་པོ་ཆེ་མོན་ཕྱོགས་ནས་ཡར་འབྲོག་ཏུ་ཕྱགས་ཕེབས། ལྷོ་ཕྱོགས་
ནས་ཕེབས་པའི་སྐུ་སྐྱེས་ལ་སྐྱི་གཡོར་ལ་སོགས་པའི་དགོན་སྡེ་རྣམས་སུ། མང་ཇ་འབུལ་ནོད་ལ་སོགས་པ་
མཛད་ནས། དེ་རྣམས་འགྲུབ་པའི་གཏམ་སྙན་སྐྱེལ་བ་ལ་འགྲོ་དུས་དགེ་བཤེས་ཀུན་དགའ་དཔའ་བོ་རྣམས་
ཀྱིས། ངེད་ལའང་། ཆོས་རྗེ་མཇལ་བ་ལ་འགྲོ་བ་འཐད་གསུང་ནས། ངེད་ཀྱིས་ཀྱང་མཇལ་བ་ལ་ཕྱིན། ངེད་
རང་གི་བཤད་གསར་བྱས་པའི་སྐུ་སྐལ་དང་། ཕྱགས་ཕེབས་པའི་ཤངས་ལེན་ལ། སྐུ་འཁོར་སུམ་བརྒྱ་ཙམ་
དུ་འདུག་པ་ལ། མང་ང། ཆོས་རྗེའི་དྲུང་དུ་འབུལ་བ། གཞན་ཡང་གང་འོས་ཀྱི་འབུལ་བ་དང་། དགེ་འདུན་
583

བི་མ་སྙིང་ཐིག
སོ་སོའི་ཕྱག་ཏུ་དར་ཁ་རེའི་འགྱེད་དང་བཅས་པ་བསྒྲུབས་ནས་བསྡད་ཡོད་དུས། བླ་མ་བཟོད་པས་དབུ་
མཛད། གྲོས་ལ་དབང་བ་རྣམས་ཀྱིས་ངེད་ལ་ཞལ་ཏ་བྱོན་པ་ལ། ད་ལྟ་ཤ་བ་རྭ་ཅོའི་འབོགས་མཚམས་སུ་
འདུག་པས། ཁྱོད་ཀྱིས་ཆོས་རྗེའི་ཉེ་གནས་ཀྱིས། ཤ་ཡང་ཁྱོད་རང་ཚ་བ་ཡིན་གསུང་བ་ལ། ངེད་ཀྱིས་ཞུ་བ་
བྱས་ནས། མི་ལྟོག་གི་གཅེས་ཕྲུག་གང་ཡང་མི་ཤེས། མཐོང་གོམས་ལ་སོགས་ཅི་ཡང་མེད་པའི་སྐྱིད་དེ་བར་
བསྡད་པས། འདི་འདྲའི་ཞབས་ཏོག་མི་ཡོང་ལགས་ཤིང་། ངའི་མགོ་འདོན་བྱས་པ་མི་ཡོང་བར། མགོ་སྨོད་
པ་འདྲ་བ་ཞིག་ལས་མི་ཡོང་བས་ཁྱེད་རྣམས་ཀྱིས་ཞུ་ནས། ང་རང་རྒྱགས་ཁ་སེ་མདའ་རེ་ཙམ་ཁྱེར་ནས།
ཕྱགས་ཕྱིར་འབྲང་ནས་གདམས་ངག་གི་ཞུན་ཐར་ཆོད་པ་ཞིག་བྱུང་ན་ཐུགས་ལ་བཏགས་དེ་མ་བྱུང་ན། དད་
པ་ཅན་གྱི་དཀོར་ཟས་ཀྱིས་ཚོས་ནས་སེམས་ལ་འདྲེ་ཞུགས་ནས། ལུས་ངག་ཡིད་གསུམ་གྱིས་བྱ་བ་གང་
མིན་བྱས་ནས། མ་ཇོ་བཙུན་མ་ལ་སོགས་པ་ལ་བྱི་ཕྲུག་བཏོན་པ་ལ་སོགས་པ་བྱུང་ན། ཆོས་རྗེ་རིན་པོ་ཆེའི་
ཞབས་འདྲེན། ངེད་རང་གི་མགོ་སྨད་དུ་སོང་ནས་འདི་ཕྱི་གཉིས་ཀའི་འདུན་མ་འཆོར་བ་ལས་མི་ཡོང་བས།
དེ་འདྲ་མི་གསུང་བར་ཞུ་བྱས། ང་རང་གིས་ཐག་བཅད་མ་ཉན་པ་དང་། ཆོས་རྗེ་རིན་པོ་ཆེའི་དྲུང་ནས་ཀྱང་
ཐུགས་རྗེས་བཟུང་ནས་དེ་མི་འཐད། ན་སོ་གཞོན་པས་ད་དུང་སློབ་གཉེར་གྱིས་གསུང་ནས་ཞལ་ཏ་བཟང་
པོ་དང༌། དཔལ་ལྡན་ཨ་ཏི་ཤའི་ཐུགས་དམ་སྤྱན་རས་གཟིགས་ཀྱི་སྐུ་ལི་མ་གཅིག གདུང་ཁང་པད་སྤུངས་
དང་བཅས་པ་གཅིག ཕར་ཕྱིན་གྱི་གཞུང་། བརྒྱད་སྟོང་འགྲེལ་ཆེན་དབུ་ཞྭ་ན་བཟའ་བཞུགས་གདན་བཅས་
པ་གནང་ནས། ན་སོ་གཞོན་པ་ལ་སློབ་གཉེར་གྱིས་མཚན་ཉིད་པ་འདི་དད་པ་ཆུང་བས་བློ་ཆུང་ཟོས་ལ་མ་
སོང་བར་མིག་མར་ལྟ་མ་བྱེད་པར་ཡར་ལྟ་གྱིས་ལ་བློ་ཆོས་དང་མཐུན་པར་གྱིས། དེ་ལྟར་བྱས་ན་རང་ལ་
ཁེབས་ཆེ་ཞིང་གཞན་ལ་ཕན་པར་ཡོད་གསུང་། དེ་དུས་ཆོས་རྗེའི་དྲུང་དུ། རྫོགས་པ་ཆེན་པོ་གསང་བ་ཐིག་
ལེའི་སྐོར། ཁྲིད་རྒྱབ་ཆོས་སུ་སྙན་བརྒྱད་ཡི་གེ་ཅན་དང་ཡི་གེ་མེད་པ་ལ་སོགས་པའི་རྒྱུད་མན་ངག་དང་
བཅས་པ་མ་ལུས་པར་ཟླ་བ་གསུམ་བར་དུ་གནང་། གཞན་ཡང་ཡང་དབེན་པའི་དབོན་པོ་ཡིན་ཟེར་བ་ཞིག་
གི་ཞར་ལ་ཤོག་གསུངས་ནས། ཚོགས་བདག་དམར་པོ། ཚོགས་བདག་སྤྲེལ་གདོང་མ་དང་བཅས་པ་རྣམས་
མ་ལུས་པར་ཐུགས་ལ་བཏགས། སློབ་གཉེར་བྱེད་པ་ལ་འདི་ཚོ་ལ་གསོལ་བ་ཐོབ་གསུངས་ནས་མི་གཡོ་བ་
དཀར་པོ། སྔོན་པོ་པུས་བཙུགས། འཇམ་དབྱངས་ཨ་ར་པ་ཙ་ན། སྨྲ་སེང་། ཕག་མོ། ཤེས་རབ་གསལ་བྱེད་
རྣམས་ཀྱི་ལུང་དང་རྗེས་གནང་། བྱིན་རླབས་དང་བཅས་པ་མ་ལུས་པར་གནང་། གཞན་ཡང་ཐུགས་རྗེ་ཆེན་
584

རིན་པོ་ཆེ་འོད་གསལ་རང་གྲོལ་གྱི་རྣམ་ཐར་སོགས།
པོ་རྒྱལ་པོ་ལུགས་དང་། ཐུགས་རྗེ་ཆེན་པོའི་སྐོར་མ་ལུས་པ་དང་། ཨོ་རྒྱན་རིན་པོ་ཆེ་སངས་རྒྱས་མཉམ་
སྦྱོར་དང༌། ཀུན་བྱེད་རྒྱལ་པོ་ལ་སོགས་སེམས་སྡེའི་སྐོར་མང་དག་ཏུ་གནང་ཞིང་། གཞན་ཡང་གུ་རུའི་
ཐུགས་ སྒྲུབ་དབང་དང་བཅས་པ། རྫོགས་ཆེན་མཉམ་ཉིད་ རང་ གྲོལ་ལ་ སོགས་མ་ལུས་པ་ཐུགས་ལ་
བཏགས། ཕ་རྒན་དང་བསྡོངས་ནས་བསམ་ཡས་སུ་སླེབས། དེའི་དཔྱིད་སོ་རྒྱལ་ནང་དུ་གྲུབ་ཐོབ་ནམ་
མཁའི་སྙིང་པོའི་སྒྲུབ་ཁང་གི་ཞོལ་དུ། ཟླ་བ་གསུམ་གྱི་བར་དུ་འཕགས་མ་དབྱངས་ཅན་མ་ལ་གསོལ་བ་
བཏབ་པས། རྨི་ལམ་དུ་བྱིན་གྱིས་བརླབས་པའི་མཚན་མ་འདྲ་བྱུང་ཞིང་། དེའི་བསྙེན་པའི་ཁ་སྐོང་ལ་སྦྱིན་
སྲེག་གཅིག་ཉི་ཤུ་དགུའི་ཉིན་པར་བྱས་པས། ནམ་མཁར་གཡའ་དག་པ་ལ་སྦྱིན་སྲེག་བྱེད་པའི་སྟེང་དུ།
འཇའ་ཚོན་བླ་རེས་ཕུབ་པ་འདྲ་བ་བྱུང་བས་དེ་དུས་བླ་མ་ཤཱཀྱ་རིན་ཆེན་པ་བཞུགས་པས། རྟེན་འབྲེལ་
ལེགས་པོ་ཡིན་གསུང་ནས། དེ་ནས་བཟུང་ནས་ཤིན་ཏུ་ཐུགས་ལ་འདོགས་པ་ཞིག་བྱུང༌། ལར་ནི་དེ་དུས་རྨི་
ལམ་གྱི་རྟགས་མཚོན་པ་དེ་དང་། སེམས་ཅན་ཐམས་ཅད་ལ་ཕ་མའི་འདུ་ཤེས། བྱམས་སྙིང་རྗེ་རང་ཤུགས་
ཀྱིས་སྐྱེ་བ་ཞིག་བྱུང་། དེའི་དབྱར་སོ། རྒྱལ་སྲས་རིན་པོ་ཆེ་ཐོགས་མེད་པ་མཇལ་ནས། ཐེག་པ་ཆེན་པོ་བློ་
སྦྱོང་གི་ཁྲིད་དང༌། སྙིང་པོ་དོན་གསུམ་གྱི་ཁྲིད། དེ་ལ་སོགས་པའི་བསྐྱེད་རིམ་དང་། རྫོགས་རིམ་གྱི་ལུང་མ་
ལུས་པ་ཐུགས་ལ་བཏགས། དེའི་དུས་སུ་བྱམས་པ་དང༌། སྙིང་རྗེ་ངེས་འབྱུང་གི་སྐྱོ་ཤས་དྲག་པོ་ཞིག་སྐྱེས་
ནས། ཁོང་གི་དྲུང་དུ་ཆང་མི་འཐུང་བ་དང་། རྡོར་ནག་བསྲུང་བ་དང་། ལུས་སྐྱེས་སེམས་ཅན་ཕྱིར་མི་འདོར་
བ་དང་། མདོར་ན་ལུས་ངག་ཡིད་གསུམ་གྱི་དགེ་སྦྱོར་ཕྲན་ཚེགས་ལ་སོགས་པའི་དམ་བཅའ་དུ་མ་དག་ཏུ་
ཕུལ་བས། བློ་མི་རྟག་པ་རྒྱུད་ལ་སྐྱེས་པ་དང་། བློ་སྣ་བཙན་ཐབས་སུ་ཐུང་བ་བྱུང་བས། སློབ་གཉེར་གྱིས་
ཀྱང་འཆི་ཁར་མི་ཕན་པར་འདུག་བསམ་ནས་སློབ་གཉེར་ལ་ཡང་བློ་གཞོལ་དུ་སོང་ཞིང༌། གཟུངས་ཀྱི་
དཔལ་ བའི་དྲུང་དུ། རྣམ་རྒྱལ། རྣམ་འཇོམས། ཆོས་སྐྱོང་གུར་མགོན། བདེ་མཆོག དུས་ཀྱི་འཁོར་ལོའི་
དབང་བསྐུར། མདོར་ན་ཕྲན་ཚེགས་ཀྱི་ཡི་དམ་ལྷའི་སྒྲུབ་ཐབས་མ་ལུས་པ་ཐོབ། ཆོས་རྗེ་རིན་པོ་ཆེ་རང་
བྱུང་རོལ་པའི་རྡོ་རྗེའི་དྲུང་དུ་ཐུགས་རྗེ་ཆེན་པོ་རྒྱལ་བ་རྒྱ་མཚོའི་ལུང་དང༌། སྐུ་གསུམ་ངོ་སྤྲོད་ལ་སོགས་པ།
མདོར་ན་མང་དུ་ཐོབ། མཁན་ཆེན་བསོད་ནམས་རིན་ཆེན་པོའི་དྲུང་དུ། མདོ་བཀའ་འགྱུར་གྱི་ལུང་དང༌།
ས་སྐྱ་པའི་རྒྱལ་སྲས་ལམ་བཟང་ལ་སོགས་པ་མདོར་ན་མ་ལུས་པ་ཐོབ། བླ་མ་ཀུན་གཞོན་པའི་དྲུང་དུ་སྐུ་
གསུམ་ངོ་སྤྲད། ནཱ་རོ་ཆོས་དྲུག འཕགས་པ་བསྐལ་བ་བཟང་པོ། མདོ་དྲིན་ལེན་བསབ་པ་ལ་སོགས་པ་མང་
585

བི་མ་སྙིང་ཐིག
་དག་ཏུ་ཐོབ་ཅིང་། བླ་མ་བཟོད་པའི་དྲུང་དུ་ཆོས་རྗེ་རིན་པོ་ཆེས་མཛད་པའི་དངུལ་ཆུའི་བཅུད་ལེན་གྱི་ཐོག་
དྲངས། གསུང་སྒྲོས་ཁ་འཐོར་ཐམས་ཅད་ཐོབ། ཆོས་རྗེ་པན་ཆེན་པའི་དྲུང་དུ། ཕྱག་རྒྱ་ཆེན་པོའི་ཡི་གེ་བཞི་
པ༑ རོ་སྙོམས་སྒང་དྲིལ། ཞང་ཚལ་པའི་གཟེར་ལྔ། ཐོག་བབས། ཚེ་དཔག་མེད་རས་ཆུང་ལུགས་ཀྱི་སྒྲུབ་
ཐབས། དབང་ཆོག་བཅས་པ་ཚང་བར་ཐོབ། ཕག་མོ་ཤེས་རབ་གསལ་བྱེད་ཀྱི་བྱིན་རླབས་སྒྲུབ་ཐབས་དང་
བཅས་པ། གསར་མ་ལུགས་ཀྱི་བཅོམ་ལྡན་འདས་ཀྱི་སྐྱེས་རབས། བླ་མ་མར་སྟོན་གྲགས་རྒྱལ་གྱི་དྲུང་དུ།
ཕྱག་རྒྱ་ཆེན་པོ་ལྷན་ཅིག་སྐྱེས་སྦྱོར་བྲམ་ཟེ་ཆེན་པོ་ས་ར་ཧའི་ལུགས་ཀྱི་ཕྱག་རྒྱ་ཆེན་པོ་ཐོབ། རྫོགས་ཆེན་ཨ་
རོའི་ཁྲིད་མོ་ཆེ། ཕྱག་རྒྱ་ཆེན་པོ་གག་མ་ལ་སོགས་མང་དག་ཏུ་ཐོབ་བླ་མ་རྟོགས་ལྡན་ཤེས་རབ་མགོན་པོའི་
དྲུང་དུ། ཕྱག་རྒྱ་ཆེན་པོ་བསམ་གཏན་ཐུན་ཆོག སྐུ་བཞིའི་ངོ་སྤྲོད། མཁའ་འགྲོ་གསང་ཁྲིད། རི་ཆོས་མའི་
ལུས་སྦྱོང་། གཏུམ་མོ་ལུས་སྦྱོང་ཉི་ཤུ་པ། རྒྱུན་གཅོད་རྟག་དུ་། འབྲུ་ཅན་སྡེའི་ལ་སོགས་པའི་དཀའ་ཐུབ།
བཅུད་ལེན་གྱི་བེ་བུམ་ཆེན་མོ་ཐོབ། དེ་ནས་ཆོས་རྗེ་རིན་པོ་ཆེ་ཉིད་འབྲི་གུང་ན་བཞུགས་པ། གདན་འདྲེན་
ཕྱིན་ནས་བསམ་ཡས་སུ་ཕྱགས་ཕེབས་དུས་ཁྲིད་མགྱོགས་པར་ཚུགས་ན་ཡོངས་གསུངས་ནས། སྟག་ལོ་ཟླ་
བ་བཅུ་གཅིག་པའི་ཚེས་གསུམ་ལ་ཁྲིད་བཙུགས་ནས། ཚེས་བཅོ་བརྒྱད། ཕྱི་ཚེས་བཅུ་བདུན་གྱི་ཉི་མ་ཕྱེད་
ཙམ་པ་ལ་གཤེགས་དུས། ནམ་མཁའ་འཇའ་དང་འོད་ཀྱིས་ཁེངས། གཟིམས་ཁང་ལ་འཇའི་གུར་ཕུབ་སྣང་
སྲིད་ཐམས་ཅད་འཇའ་འོད་ཟེར་གསུམ་གྱིས་ཁེངས། ས་གཡོས་ཆེན་པོ་ལན་མང་དག་ཏུ་བྱུང་། པུར་སྦྱོང་
དུས། ས་གཞི་ཐམས་ཅད་རིང་བསྲེལ་སྤྱན་ལྗགས། ཐུགས་སྐུ་གཟུགས་ཡི་གེ་ལྔ་ལ་སོགས་པ་གཅལ་བཀྲམ་
ནས་མི་རྣམས་ངོ་མཚར་གྱིས་ས་ལ་བཀོད་པའི་དུས། དྲུང་དུ་བཞུགས་པ་རྣམས་ཀྱིས་ཞལ་ཏ་ཐུགས་རྗེས་
འཛིན་པར་ཞུ་ཞུས་པས། ཞལ་ཏ་མང་པོས་ཅི་བྱེད། དངོས་པོ་གང་འདུག་གི་མངའ། མིན་མོ་སྐྱེད་པ་ལགས་ཞེས་
པ་འདི་ལ་སྤྲུལ་སྐུ་གྲགས་པ་འོད་ཟེར་བ་འཁྲུངས་རྒྱུ་ཡིན་པས། བྱེད་པ་ཡིན་མོད་གསུངས་ནས་ཞལ་ཏ་གཞན་མ་
གནང་ཞིང་། ལར་ཁྱེད་ཚོའི་ལྷག་བྱུང་ན་སྐྱིད་པ་ལགས་ལ་ཉེར་ལེན་གཅིག་ལྟོས་གསུང་བ་དང་། དགེ་
བཤེས་དེ་ག་ན་འདུག འདུག་ན་འདིར་ཤོག་གྱིས་གསུང་བའི་ཞལ་ཏ་ཐེངས་གཉིས་གསུམ་དུ་གནང་བ་ཡིན་
ནའང་དྲུང་ན་བཞུགས་པའི་མཁན་སངས་རྡོར་དང༌། དགེ་བཤེས་ཀུན་དགའ་དཔལ་ལ་སོགས་པ་རྣམས་
ཀྱིས། བླ་མ་ཤཱཀྱ་རིན་ཆེན་པའི་ཕྱོགས་འདེང་བྱས་ནས་ངེད་ལ་ནི་ཞལ་ཏ་མ་བསྒྱུར། དེ་སྟེང་སྟོད་སྨད་ཀྱི་
ཡོན་བདག་གྲྭ་པ་བུ་སློབ་ཡོད་པ་གྲོས་ལ་དབང་བ་རྣམས་འདུས་པའི་དུས་སུ། ངེད་རང་ལའང་རྔན་ཆེན་ཆེ་
586

རིན་པོ་ཆེ་འོད་གསལ་རང་གྲོལ་གྱི་རྣམ་ཐར་སོགས།
བ་ལ་ལ་སོགས་བསམ་ཡས་པ་རྣམས་ཀྱིས་བྱས་པས། གཞན་རྣམས་ཀྱིས་དེ་བཞིན་དུ་བྱས་བྱུང་བས། མི་
གོ་མ་ཆོད་ཐིང་ངེ་བ་ལས་མེད་ལགས་ཤིང་། ཐམས་ཅད་ཀྱིས་ལྐུགས་ནག་ཟེར་བའི་དུས་སུ་ང་རང་གི་རྟོག་
པ་ལ་དཔལ་ཀུན་ཏུ་བཟང་པོའི་རྒྱལ་ཚབ་ཆོས་ཀྱི་རྗེ་རིན་པོ་ཆེ་ལ་འདི་ལྟ་བུ་བྱུང་ནས། ང་ལ་གཞན་གང་
གིས་ཀྱང་ཅི་བྱེད། འཇིག་རྟེན་གྱི་བྱ་བ་ཐམས་ཅད་བཏང་ནས། མི་ཁྱུ་ནས་བུད་པ་བྱས། ངོ་མི་ཤེས་ས་
ཕྱོགས་སུ་ཕྱིན་ནས། དཔོན་པོར་བླ་མ་དཀོན་མཆོག་སྤྱི་བོར་ཁུར། ཁ་དྲག་ཏུ། ཁ་ཉེན་དབང་ཆུང་ལ་རྒྱབ་
གཏད། དམའ་མོའི་ས་བཟུང་། ཧྲུལ་བོའི་གོས་གྱོན་ནས། སྤྲང་པོ་ལྟར་གང་གིས་ཀྱང་མཐོང་ཚོར་མེད་པར་
བྱས་ཏེ། ཚེ་གཅིག་གི་སྒྲུབ་པ་ནན་ཏན་སྙིང་པོར་མ་བྱས་ན། གཞན་གང་གིས་ཀྱང་ཕན་པར་མི་འདུག་པ་ལ།
ད་ང་འདི་ཚོའི་གསེབ་ཏུ་ཅི་བྱེད་བསམ་པ་བྱུང་པས། ཁོང་རྣམས་ཀྱི་ཁྲོད་དུ་མ་བཞུགས་པས། འདིས་ལོག་
མན་ཡིན་པ་འདྲ་བའི་ཐུགས་དགོངས་བྱུང་ནས། ང་ལ་ཤོགས་གསུངས་པའི་ཞལ་ཏ་འབྱོན་ཀྱིན་འདུག་པས།
ཡང་བློ་གཅིག་སྐྱེས་ཏེ། གལ་ཏེ་ཁོང་རྣམ་པའི་ཐུགས་དང་འགལ་བ་བྱས་ཀྱང་མི་ཡོང་། ལར་ངས་དེར་ཕྱིན་
ཀྱང་གཞན་གྱི་ཞབས་ཏོག་ནི་མི་ཡོང་སྟེ། པུར་གྱི་ཞབས་ཏོག་ཙམ་ཞིག་བྱུང་ན་བསམ་ནས། ཁོང་རྣམ་པའི་
ཁྲོད་དུ་ཕྱིན། མི་ང་རང་ལ་བློ་གྲོས་དང་དངོས་པོ་ལ་སོགས་པ་འདོན་རྒྱུ་ཡོད་པ་དེར་ནི་མི་འདུག འདིར་
ཡོང་པ་ལ་པུར་གྱི་ཞབས་ཏོག་ཙམ་ཞིག་བྱུང་ན། ཐུགས་ལ་འདོགས་པར་ཞུ་ཟེར་བ་ཞུས་པས་བླ་མ་རིན་པོ་
ཆེ་གུ་རུ་བ་དང༌། བླ་མ་རིན་པོ་ཆེ་རྩེ་དཔོན་སློབ་གཉིས་དང་། ཟུལ་ཕུ་གནས་ཀྱི་ཨ་ཁུ་སྟོན་པ། སྟོན་པ་
གྲགས་རྡོར་ལ་སོགས་པ་མདོར་ན་སྟོད་སྨད་ཀྱི་ཡུས་པོ་ཆེ་རྣམས་ཞབས་ཏོག་བྱེད་ཟེར། ཁོང་རྣམ་པ་ཡང་མ་
འཆམ་པའི་སྐབས་སུ། ཨ་ཁུ་སྟོན་པས་ཁ་རྡོལ་བྱས་ནས། ད་འདི་རིགས་ལ་མི་འཆམ་པ་བྱས་པས་ཀྱང་མི་
ཡོང་། སུས་ཞབས་ཏོག་བྱས་ཀྱང་བྱིན་རླབས་མ་གཏོགས། བཟའ་ཡོང་བ་དེ་ཡང་མིན་པས་འདིའི་འཐད་
འོས་སུས་བལྟས་ཀྱང༌། ཁོ་རང་དབོན་པོའི་འོས་ཡིན་པས་ཁོ་རང་བྱེད་དུ་ཆུགས་གསུངས་ནས་ཁ་ཕོལ་བྱུང་
བས། ང་རང་གི་ལུས་སེམས་ལའང་ས་དང་པོ་ཐོབ་པའི་བདེ་བ་ཙམ་རྙེད་བྱུང་བ་དང་། ཁོང་རྣམ་པ་ཚོ་མ་
འཆམ་པ་དེ་བདག་གི་གྲོགས་སུ་བྱུང་ནས། པུར་གྱི་ཞབས་ཏོག་བྱ་ཆོག་པ་བྱུང་བས། དེའི་བྱིན་བརླབས་
ཀྱིས་ངེད་རང་ལ་གྲོགས་མེད་ནའང་། ད་བར་སྐྱིད་པོ་བྱས་པ་ཡིན། དེ་ནས་ཆོས་རྗེ་རིན་པོ་ཆེའི་གཤེགས་
རྫོངས། ཕྱོགས་གྱིས་ཇ་བཀོལ་རྣམས་བསྒྲུབས་པའི་བར་དེར། བདག་གི་ཕ་རྒན་ཡུན་རིང་། ཟུག་གཟེར་ཆེ་
བ་བྱས་ནས། ཅིས་ཀྱང་ཕན་མ་ཐོགས་པར་འདས། ཁོ་བོས་ཤུལ་དུ་དགེ་བ་གཞུག་ལ་སོགས་མི་ལ་ངོ་མི་ཚ་
587

བི་མ་སྙིང་ཐིག
ཙམ་བསྒྲུབས། ངེས་འབྱུང་དང་སྐྱོ་ཤས་མི་རྟག་པ་སྙིང་ནས་ཚེ་འདིའི་ཞེན་ལོག་པ་ཙམ་ཞིག་བྱུང་། དེའི་བར་
དེར་ཆོས་རྗེ་རིན་པོ་ཆེའི་ནང་རྟེན། མཆོད་ཁང་སོགས་བཞེངས་པ་ལ། ལུས་ངག་ཡིད་གསུམ་ལ་ཟོལ་མེད་
ཀྱི་ཐིལ་བླངས་ནས། ཞབས་ཏོག་ལ་འབུངས་ཏེ་བརྩིགས་པ་ལས། སྡིག་པ་དག་པའི་རྟགས་ལ་སོགས་པ་
ཡང་མང་དག་ཏུ་བྱུང་། ལུས་སེམས་ལ་ཡང་ཚེ་འདིའི་སྣང་བ་ལོག་པའི་ཉམས་ཐན་ཐུན་ཡང་སྐྱེས། ནང་རྟེན་
མཆོད་ཁང་དང་བཅས་པ་བར་ཆད་མེད་པར་གྲུབ། དེའི་དུས་སུ་ཡང་། བདག་གི་མ་རྒན་མོ་ཡང་གཅོང་ནད་
དྲག་པོ་ཞིག་གིས་ཟིན་ནས། ཟླ་བ་དྲུག་ཙམ་གྱི་བར་དུ་ནད་པ་སྐ་རགས་ཅན་ཉམ་ཐག་པ་བྱུང་ཞིང་། དེ་ནས་
ཟླ་བ་བདུན་གྱི་བར་གདན་ལ་འབྱར་ནས་བསྒུལ་བསྐྱོད་ལ་སོགས་པ་གང་ཡང་མི་ཤེས་པ། ཁ་རུ་སིང་པོ་ཕྱེ་
བཏབ་པ་ཧུབ་རེ་མ་གཏོགས་པ་གང་ཡང་མི་འགྲོ་བ། དེ་ཡང་འཐུང་མི་ཤེས་པར་ཁོ་བོས་སྙུག་སྦུབས་རིང་པོ་
བཅས་ནས། དེ་ཁར་བཅུག་ནས་བྱིན་པས་ཤེས་ཙམ་བྱུང༌། དེའི་དུས་སུ་ངེད་རང་ལ་སྤུན་ཟླ་དང་ཨ་ལྕེ་སྲིང་
མོ་མེད་པར་མི་གཅིག་པོ་ལག་གཅིག་ཏུ་སོང་བས། ལུས་ངག་གི་ཐོག་ཏུ་ཉིན་མཚན་གཉིས་ཁ་སྦྱོར་སྤྱོད་རེ་
ཆེ་བྱུང་ཡང་། སེམས་ཐོག་ཏུ་ཁྱོད་འདྲ་བ་ཡོང་བ། ལུས་ལ་ན་ཚ་ནི་མེད། རང་བཞིན་གྱིས་གཡོག་བྱས་པས་
ཆོག་པ་འདི་ལ་ཁྱོད་སྡུག་བསྔལ་འདི་འདྲ་ཡོང་བས། སྙིང་མི་བཟོད་པ་འདུག་ལར་སྐྱོན་ཆེ་མ་རྒན་མོ་འདིའི་
ཁོང་པའི་ནང་དུ་ཟླ་བ་དགུ། ངོ་དང་བཅུའི་བར་དུ་ཁུར་སྦྱོང་སྤྱོད་དཔག་ཏུ་མེད་པ་བྱས། སྐྱེས་ནས་ཀྱང་སྣབ་
ཁས་འཕྱི་བ་དང་། ཤུ་ཤུ་ལག་པས་འཕྱི་བ་ལ་སོགས་པ་བྱས། གསོས་བསྐྱངས་བྱས་པའི་དྲིན་ཅན་ཡིན་པ་ལ།
ད་འདི་འདྲའི་སྐྱོ་ངལ་བཟོད་པ་ཁྱོད་འདྲ་བ་ཡོད་པ་བསམ་ནས། དེས་རྐྱེན་བྱས་ནས་སེམས་ཅན་ཐམས་ཅད་
ལ་བྱམས་པ་དང༌། སྙིང་རྗེ་ཆེན་པོ་སྐྱེ་བའི་རྐྱེན་བྱས་པས་མ་རྒན་མོ་དེ་དྲིན་ཆེ་བར་བྱུང་། དེ་ནས་མ་རྒན་མོ་
འདས་ནས་རྗེས་ཀྱི་བྱ་བ་རྣམས་བསྒྲུབས། ལྕགས་ཟད་བརྡར་ཟད་ལ་སོང་བའི་སྟབས་ཀྱིས་པུར་དེ་སྦྱིན་
སྲེག་ཅིག་བྱེད་རྒྱུ་ཡང་མ་བྱུང་། པུར་དེ་དུར་ཁྲོད་དུ་གདན་དྲངས་དུས་ལྟས་ཁྱད་པར་ཅན་བྱུང་། བླ་མ་རྡོར་
བསམ་དེར་བཞག་ནས། ཁྱེད་ཀྱིས་ཁྱི་བྱུང་ན་སྲུངས། བྱས་ཟོས་ཟིན་པ་དང་རུས་པ་དུམ་ཞིག་ཁྱེར་བྱོན། ཚ་
ཚའི་ཁྲོད་དུ་གཏོང་བ་ཡིན་བྱས་ཁོང་གིས་ཐོད་པ་དུམ་བུ་གཅིག་ཁྱེར་བྱོན། ཟླ་མཆོད་ཀྱི་དུས་ལ་བབས་པས།
དེ་དུས་བླ་མ་རས་པ་བཞུགས་པས། ཚ་ཚ་འདེབས་པ་ལ་ཐོད་པ་དེ་ཁོང་གིས་བསྲེགས་ནས་ཐོད་དེ་བ་ཚིག་
ནས་བསྟན་བྱུང་བས། འདི་ཚ་ཚའི་ཁྲོད་དུ་གཏོང་བ་མི་དྲག་པར་འདུག་རྡོ་རྗེ་ཕག་མོའི་སྐུ་བྱོན་འདུག་པ་
གསུང་། བལྟས་པས་ཕག་མོའི་སྐུ་ཡ་མཚན་པ་གཅིག་བྱོན་འདུག་ཚ་ཚ་བཏབ་ནས་གདུང་རུས་ནི་དེའི་ཁྲོད་
588

རིན་པོ་ཆེ་འོད་གསལ་རང་གྲོལ་གྱི་རྣམ་ཐར་སོགས། །
དུ་མ་བཏང་། ཆོས་རྗེ་རིན་པོ་ཆེ་གཤེགས། ཕ་རྒན་དང་མ་རྒན་གཉིས་འདས་པས། བློ་སྣ་བཙན་ཐབས་སུ་
ལོག་པ་ཁ་འདྲ་གཅིག་ཀྱང་བྱུང་། ཡང་མི་ཐམས་ཅད་ཀྱིས་ཁ་གསག་ལ་སོགས་པ་ཡང་བཏང་བས། འཚེ་བ་
འདྲ་བ་ཞིག་ཀྱང་བྱུང་བས། མྱ་ངན་བསངས་པའམ། ཕ་མ་གཉིས་ཀྱི་དགེ་བ་ལ་དམིགས་ནས་གསེར་ཞོ་
གང་གི་མར་ཁྱེར། ལྷ་སར་ཇོ་བོ་རིན་པོ་ཆེ་མཇལ་བ་ལ་ཕྱིན། ལྷ་ས་ར་མོ་ཆེའི་བཞི་སྡེ་ཁང་ན་ཞང་རིན་
པོ་ཆེའི་སྐུ་འདྲར་གཅིག་ཡོད་པའི་དྲུང་དེར་ཉལ་ས་བྱས་ཀྱིན་མཚན་དུས་གསོལ་བ་བཏབ། ཉིན་ཇོ་ཤཱཀ་
རྣམ་གཉིས་ལ་གསོལ་བ་བཏབ། མར་མེ་ཕུལ་བསྐོར་བ་བྱས་དུས། ནུབ་གཅིག་གི་རྨི་ལམ་ན། ཇོ་བོ་མི་
བསྐྱོད་རྡོ་རྗེའི་ཕྱག་གཡས་པའི་ཕྱག་མཛུབ་གཅིག་ལ་འཇིབས་པས། འོ་མ་ལྟ་བུའི་བདུད་རྩིའི་རྒྱུན་ལྷུག་
བྱུང་བས། ལུས་སེམས་བདེ་ལ་སེམས་གཟུང་འཛིན་དང་བྲལ་བའི་ཉམས་ཁྱད་པར་ཅན་བྱུང་བ་དེའི་ངང་ལ་
གཉིད་སད་དུས་ཡང་། ཡུན་རིང་པོར་དེའི་ཉམས་དེ་དང་མ་བྲལ་བ་ཞིག་བྱུང་། དེའི་བྱིན་རླབས་ཡིན་པ་འདྲ།
བླ་མ་དགེ་བའི་བཤེས་གཉེན་པ་རྣམས་ཀྱི་དྲུང་དུ་ཟབ་དོན་གྱི་ཆོས་ཞུ་བ་ལ་དཀའ་ལས་ཆེན་པོ་མ་དགོས་
ཤིང་། དེ་ནས་བསམ་ཡས་སུ་སླེབས་ཏེ། དགོས་མེད་རྒྱུད་ལ་སྐྱེ་བ་སྙམ་པ་ཞིག་བྱུང་བས། སྟོན་བསོད་
སྙོམས་ལ་ཡང་མི་འགྲོ་བའི་གྲབས་གཅིག་བྱས་ཙ་ན། གྲོགས་མཆེད་གཅིག་ན་རེ། བསོད་སྙོམས་ལ་ཕྱིན་པ་
དྲག་ཟེར་རྡོ་ཡན་བསམ་ཡས་མན་ལ་ཕྱིན་པས། ནས་ཁལ་ལྔ་ཙམ་གཅིག་རྙེད། དེས་མའི་ལོངས་སྤྱོད་བྱས་
ནས། ད་ཡུལ་ལ་ཞེན་པ་བྱས་ཀྱང་དགོས་པ་མེད་པས། རྒྱུས་མེད་ཀྱི་ས་ཆར་འགྲོ་དགོས་བསམ་ནས། ལ་
ཕར་རྒྱབ་ལ་འགྲོ་བའི་ལམ་ལ་ཞུགས་དུས། གྲོགས་མཆེད་རྣམས་ན་རེ། ཟླ་བོ་མེད་པར་མ་འགྲོ་བསྡད་པ་
དྲག་ཟེར་དུས། དང་པོ་ཨ་མའི་དེ་ནས་ཡོང་ཙ་ན་ཡང་ཟླ་བོ་དང་གོས་མེད་དུ་ཡོང་བ་ཡིན། ད་བཞག་འཆི་
བའི་དུས་སུ་ཡང་ཟླ་བོ་དང་གོས་མེད་གཅིག་བུར་འགྲོ་བ་ཡིན་པ་ལ། ཟླ་བོས་ག་ན་ལངས་བྱས། རས་ཀྱི་
གླང་རུ་གཅིག་ཡོད་པ་དེ་ཁུར་ནས་ཕྱིན་པའི་སྒོ་འགག་ཏུ་ཤར་སྒོ་པའི་ཡོན་བདག་དགེ་བསྙེན་གྱི་ནུ་བོ་དོན་
ཡོད་བཟང་པོ་ཟེར་བ་དེ་ཕྱེ་རྐྱལ་པ་ཆེན་པོ་ཁུར་ནས་བྱུང་བ་དང་ཉུག་འཕྲད། རྟེན་འབྲེལ་ཤིན་ཏུ་བཟང་བྱས་
ནས་ དབུར་ སྟོད་ ངོས་ ལ་ ཕྱིན་ ནས་ བྲོག་ ནང་ དུ་ སླེབ་ དུས། བླ་ མ་ ཨོ་ རྒྱན་པའི་ དྲུང་ དུ་ མཇལ་ དུ་
འགྲོ་དགོས་སྙམ་པ་ལ། བླ་མ་ཨོ་རྒྱན་པ་འབྲི་གུང་ལ་བཞུད་ནས། མི་བཞུགས་ཟེར་བ་གཅིག་ཐོས་པས།
དེར་ཨོ་རྒྱན་ལ་མ་ཕྱིན་པར། ཆོས་རྗེ་པཎ་ཆེན་པའི་དྲུང་དུ་འགྲོ་བསམ་ནས། ལ་གཅིག་ལ་འཛེག་དུས།
སྟོད་ཡ་གི་ནས་མར་ལ་བྱིས་པ་སིལ་པོ་ཁུར་བ་གཅིག་བྱུང་བས་རྟེན་འབྲེལ་གཅིག་བརྟག་དགོས་བསམ་
599

བི་མ་སྙིང་ཐིག
ནས་བལྟས་ཙ་ན། སིལ་པོ་དེ་ཡང་གཅི་བ་གསེར་ཁམ་གཅིག་གིས་ལྟེམ་གྱིས་ཁེངས་འདུག་ཁྱོད་ལ་མིང་ཅི་
ཟེར་བྱས་བས། གུ་རུ་སྐྱབས་ཟེར་བ་ཡིན་ཟེར་བས། རྟེན་འབྲེལ་བཟང་བསམ་ནས་ཡར་འཛེགས་ལ་ཁ་
དེར་སླེབས་དུས། དགོན་པ་ཡང་མཐོང་། མོས་གུས་ཐུན་མོང་མ་ཡིན་པ་ཞིག་དེར་སྐྱེས་ནས་ཡར་ཕྱིན་དུས།
ངེད་རང་གི་གྲོགས་མཆེད་རྩེ་ཐང་པ། སྔོན་ལ་སླེབས་པ་ཚོས་ངོ་ཤེས་ནས། ཆོས་ཉིད་རང་གྲོལ་ཟེར་བ་
གཅིག་ཡོད་པ་བསུ་བ་ལ་བཏང་བྱུང་བས། རྟེན་འབྲེལ་བཟང་སྙམ་སེམས་སྤྲོ་སིང་བ་ཞིག་བྱུང་། གྲོགས་
མཆེད་རྣམས་ཀྱིས་ཀྱང་ཆོས་རྗེ་མཇལ་མ་ཟིན་པར་འདུག་པས། ང་མ་སླེབས་པ་དང་དགོངས་ཇའི་ཐོག་ཏུ་
མཇལ་བ་ལ་ཕྱིན་པས་ཆོས་རྗེའི་དྲུང་ནས་དགྱེས་ཚོར་ཆེན་པོ་ཡང་མཛད། གང་དགོས་ཀྱི་ཆོས་ལ་སོགས་པ་
དང་། སྒོས་སུ་ཕག་མོ་ཤེས་རབ་གསལ་བྱེད་ཀྱི་བྱིན་རླབས། རྗེས་གནང་དང་བཅས་པ་ཐུགས་རྗེས་བཟུང་།
དེ་ནས་ཨོ་རྒྱན་དུ་ཕྱིན། བླ་མ་རིན་པོ་ཆེ་ཨོ་རྒྱན་པ་མཇལ། དགྱེས་ཚོར་ལ་སོགས་པ་ཆེན་པོ་མཛད། དེ་
དུས་སྟོད་སྨད་ཀྱི་གྲྭ་པ་ཐམས་ཅད་བསོད་སྙོམས་དང་། དོན་གཉེར་ལ་སོང་ནས། དགོན་པ་སོ་གསོད་པར་
འདུག་པས། བསྙེན་སྒྲུབ་གཅིག་བྱས་ན་བསམ། བཅོམ་ལྡན་འདས་ཕག་མོའི་བསྙེན་སྒྲུབ་ཟླ་བ་གསུམ་གྱི་
བར་དུ་བྱས་པས་ཐུགས་རྗེས་འཛིན་པའི་རྟགས་རྨི་ལམ་དུ་ཅུང་ཟད་ཙམ་ཡང་བྱུང་། མཚམས་དེ་ཐོན་ནས།
རིན་པོ་ཆེ་ཨོ་རྒྱན་པས་དགུན་དེར་རྫོགས་པ་ཆེན་པོ་སྙིང་ཐིག་གི་ཁྲིད་གསུང་། ད་ལན་ཁྱོད་ཡོད་པས་ལྷག་
ལུས་མེད་པར་གནང་དགོས་གསུང་ནས། ལྷག་མ་མ་ལུས་པ་རྫོགས་པར་གནང་ཞིང་། དེ་རྗེས་དབང་གོང་མ།
རྒྱབ་ཆོས་ཡང་ཏིག་དང་བཅས་པ་ཡང་གནང་བསྐང་གསོའི་ལུང་དང་ལས་བྱང་གི་ལུང་། ལར་ན་རྫོགས་པ་
ཆེན་པོའི་ཆ་ལག་མ་ལུས་པ། རྗེས་གནང་བྱིན་རླབས་དང་བཅས་པ་ཐུགས་རྗེས་བཟུང་། དཔལ་ནཱ་རོ་པའི་
ཆོས་དྲུག རྒོད་ཚང་པའི་ཁྲིད་ཆེན་བརྒྱད། ཟབ་མོ་ལྔ་ལྡན་གྱི་ཁྲིད། གཞན་ཡང་ཆོས་རྗེ་འཇིག་རྟེན་མགོན་
པོའི་འཁྲུངས་ཆོས་ལ་སོགས་པ་མང་དག་ཏུ་གནང་། ཆོས་རྗེ་འབྲུག་པའི་ཐུབ་ལྔ་དང་། དབུ་མའི་ཚིག་ལ་
སོགས་པ་དབུ་མའི་ལུང་མང་དག་ཏུ་ཡང་གནང་ཞིང་། ཟླ་བ་ལྔའི་བར་ལ་དངུལ་ཆུ་རིལ་བུའི་བཅུད་ལེན་
བྱས་པས། བཅུད་ལེན་ཡང་འབྱོངས་པོ་བྱུང་བའི་སྟོབས་ཀྱིས་ལུས་ལ་ན་ཚ་མེད་ཅིང་། སེམས་གཟུང་འཛིན་
གྱི་རྟོག་པ་དང་བྲལ་བའི་ངང་ནས་ལར་སྔར་ཕན་ཆད་མི་ཚེ་དོན་མེད་ལ་བསྐྱལ་འདུག ད་ཕྱིན་ཆད་ཚེ་འདིའི་
བྱ་བ་སྣབས་བཞིན་དུ་རྒྱང་བཏང་ནས། ཕྱི་མའི་བྱ་བ་ལ་གཏིང་བསྙབ་བྱས་ནས་གཅིག་པུར་དབེན་པ་བརྟེན་
ཏེ༑ ཆེ་འདོད་དང་། གྲགས་འདོད་དང་། ཚོང་སོ་ནམ་ཁེ་སྤོགས་ལ་སོགས་པ། མདོར་ན་ཆོས་དང་མི་མཐུན་
590

རིན་པོ་ཆེ་འོད་གསལ་རང་གྲོལ་གྱི་རྣམ་ཐར་སོགས།
པ་ཐམས་ཅད་སྒྱུར་ལ། ཚེ་འདི་བློས་བཏང་ནས་མི་མང་གི་གྲལ་འགོ་དང༌། གཞན་གྱི་ཤ་ཚ་གྲོས་འདེབས་
དང༌། མདོར་ན་འཇིག་རྟེན་འདིའི་བྱ་བ་བྱེད་རེ་ཤི་སྙམ་པའི་ཞེ་མནའ་གཏིང་ནས་བསྐྱལ་ནས། ད་ཡུལ་ལ་
ལོག་པའི་དོན་ཀྱང་མི་འདུག་གངས་ཏི་སེ་ལ་ཕྱིན་ནས་མི་ཚེ་ཐེབ་པོར་གྱི་སྒྲུབ་པ་གཅིག་བྱེད་དགོས་སྙམ་པ་
བྱུང་ནས། བླ་མ་ཨོ་རྒྱན་པའི་དྲུང་དུ་ཞུས་པ་འབྲི་གུང་པའི་སྟོད་རིའི་ཐེམས་ཀྱི་ཁྲོད་དུ་འགྲོ་བར་ཞུ་ཞུས་པས།
འགྲོ་བ་མི་དྲག་གསུང་ནས་ཁོང་གིས་བཏང་དུ་མ་ཉན་པས། ད་བླ་མའི་བཀའ་བཅགས་པས་མི་ཡོང་བསམ་
ནས། ཏི་སེ་ལ་མ་ཕྱིན་པར་སྐྱིད་སྨད་ལ་ཡོང་ནས། འཕན་ཡུལ་ལུང་པ་མན་ཆད་ཀྱི་རི་ཁྲོད་དགོན་པ་རྣམས་
སུ་གནས་གཏད། གནས་འབྲེལ་འཇོག་དགོས་བསམ་ནས་རྒྱལ། ཉན་པོ་ལ་སོགས་པའི་འཕན་ཡུལ་ལུང་
པའི་དགོན་པ་རྣམས་ ལྟད་མོ་ལྟ་ ཡིན། གནས་འབྲེལ་ རེ་ཙམ་བཞག་བླ་མ་རྣམས་ལའང་བླ་མའི་རྣལ་
འབྱོར་རེ་རེ་ཙམ། ཁོ་རང་རྣམ་པའི་དགོན་པའི་ཆོས་ལུགས་དང་མཐུན་པའི་ཆོས་འབྲེལ་རེ་ཙམ་ཞུས། དེ་
ནས་ དགེ་མོར་ཆོས་ རྗེ་ རིན་པོ་བསམ་གཏན་པའི་དྲུང་དུ། བླ་མའི་རྣལ་ འབྱོར་ངོ་སྤྲོད་དང་བཅས་པ།
གྲུབ་ཐོབ་གཅེར་གྱི་རྣམ་ཐར་འཁྲུངས་ཆོས་དང་། ཆོས་རྗེ་རྒྱ་བྲག་པ་དང༌། སངས་རྒྱས་སྒོམ་པ་གཉིས་ཀྱི་
རྣམ་ཐར་དང་བཅས་པ་ཞུས། དེ་ནས་ཆུ་འཐུང་མ་གཅིག་ལ་ཆུ་འཐུང་གི་ལུང་ཞུས་ནས་བསམ་ཡས་སུ་
སླེབས་དུས། བླ་མ་ཤཱཀྱ་རིན་ཆེན་པའི་དྲུང་དུ་མཇལ་བ་ལ་མཆིམས་ཕུར་ཕྱིན་པས་ཁྱོད་སླེབས་པ་དེ་བཟང་།
ད་ལོ་དབྱར་འདིར་སྡོད་གསུང་ཞལ་ཏ་བཟང་པོ་གནང་། སྡོད་པའི་ཚིག་བྱས་ནའང་། ང་རང་ལ་ནི་ནས་ལ་
སོགས་རྡོག་པོ་གཅིག་ཀྱང་མེད། འབྲེལ་ཅན་རྣམས་ཀྱང་ནས་ཀྱི་སྐད་ངན་འདོན་ཀྱིན་འདུག་པས། ང་ལ་
སྟེར་དགོས་པ་བྱུང་གིས་དོགས་པ་ཡིན་པ་འདྲ་བསམ་པའི་རྣམ་རྟོག་ཅིག་སྐྱེས། དེ་བས་ཀྱང་ང་རང་ཆུ་འཐུང་
བ་གྲག་བསམ། ཡང་དབེན་གནས་ཀྱི་གཟིམས་ཁང་རྙིང་པ་རུ། ཟླ་བ་ཧྲིལ་པོ་གསུམ་ལ་ཆུ་འཐུང་པས། ཆུ་
འབྱོངས་པོ་བྱུང་། ངེས་འབྱུང་དང་སྐྱོ་ཤས་དཔག་ཏུ་མེད་པ་སྐྱེ་བ་ཅིག་བྱུང་། ལུས་ལ་བལྟས་ཙ་ན་ཡང་རང་
བཞིན་གྱིས་དྭངས་ལ་སྣུམ་བག་དང་ལྡན་པ་དང༌། ལག་པ་ལ་བལྟས་པས་ཕྱི་གསལ་ནང་གསལ་ལྟ་བུ་
གཅིག་བྱུང་ནས། དགེ་སྦྱོར་ཤིན་ཏུ་འཕེལ་བ་སྐྱིད་པ་ཅིག་བྱུང༌། དེ་ནས་དགུན་སོ་དེར་བླ་མ་ཤཱཀ་རིན་པའི་
ཞལ་ཏ་ལ་འདིར་སྡོད་ལ། རིན་པོ་ཆེ་གུ་རུ་པའི་དྲུང་དུ། ད་ལོ་ཆོས་ཉོན་གསུང་། ཞལ་ཏ་གནང་བས། རིན་
པོ་ཆེ་གུ་རུའི་དྲུང་དུ་རྫོགས་ཆེན་སྙིང་ཁྲིད་ཉན་ཅིང་། སག་ཡ་བྲག་ཕུག་ཏུ་བསྡད་པ་ལ་མཐུན་རྐྱེན་ཆེར་མེད་
པས་ནམ་ཟླ་གྲང་བ་དང༌། མི་མངས་ཀྱི་ཁྲོད་དུ་འགྲོ་བ་དང་། དཀའ་ཐུབ་བཅུད་ལེན་བྱེད་པ་མི་འགྲུབ་པར་
591

བི་མ་སྙིང་ཐིག
འདུག་སྙམ་པས་དེར་ཚོགས་ཆུང་རེ་ཙམ་བྱུང་བའི་ཟན་སྐམ་རྣམས་ལ་མཁན་པོ་བྱས་ནས། ཟན་རྡོག་རེ་ལ་
ཚལ་དྲུག་དྲུག་ཏུ་བྱས་ནས། ཞག་གསུམ་གྱི་འཚོ་བ་བྱས་ཚོགས་འཁོར་ཆང་དང་བཅས་པ་རྣམས་ཀྱིས་
འཕྲལ་ཕྱིར་ནས། ཟན་སྐམ་རྐྱལ་ཆུང་ཙམ་བྱུང་ཞིང་། ཆོས་ཐོན་ནས་ཟན་སྐམ་རྒྱལ་ཆུང་གང་དང་། གཏོར་
ཕྱེ་འགྱེད་མཁན་བྱུང་བ་བསགས་པས་རྩམ་པ་དུམ་གཅིག་ ཡོད་པ་ལ་དམིགས་རྟེན་བྱས་ནས། དེར་
མཚམས་དམ་པོ་བྱས་ནས་བསྡད་པ་དྲག་པར་འདུག་སྙམ་པ་བྱུང་། སྡོད་ས་མི་ཚོང་སིར་བྱས་ན། ཁོང་རྣམ་
པའི་ཕུད་ལ་ཕར་འབོད་ཚུར་འབོད་དང་། བཟའ་བཏུང་གི་ལན་མཇལ་རེས་རྣམས་མཐོང་ནས་དུད་འདྲ་ཏེ་
ཡང་ལྡང་སྟེ། དགེ་སྦྱོར་གྱིའང་སད་དུ་འགྲོ་བ་འདུག་སྙམ་ནས། དེར་མཚམས་དམ་པོ་ཞིག་བྱས་ནས་ཟླ་བ་
གསུམ་གྱི་བར་དགེ་སྦྱོར་ལ་ཞུགས་པས། དགེ་སྦྱོར་འཕེལ་ཞིང་ཉམས་རྟོགས་རྣམས་ཀྱང་ཅི་རིགས་པ་བྱུང་།
ཁྱད་པར་ནུབ་གཅིག་གི་རྨི་ལམ་ན་གཙང་པ་བྲོ་པ་ཤིང་རྩེད་བྱེད་པའི་ཤིང་བཙུགས་པའི་ཐག་པ་གཅིག་ལ་
འཇུས་པ་སྙམ་བྱེད་པ་ཞིག་ལ་སྐྱེ་དམན་མང་པོ་ཞིག་གིས་ཐག་པ་དེ་ནས་འཐེན་པས་ནམ་མཁའ་ལ་ཡེར་
ཁྱེར་བ་སྙམ་བྱེད་པ་ཞིག་ལ། ནམ་མཁའ་ལ་ཕྱག་ན་རྡོ་རྗེའི་སྐུ་ཡིན་སྙམ་པའམ། རེས་འགའ་སངས་རྒྱས་
སྟོང་བཞུགས་པའི་ཐང་ཁ་གཅིག་ཡིན་པ་སྙམ་བྱེད་པ་གཅིག་ལ། ལུས་སེམས་ལ་བདེ་སྟོང་གི་ཉམས་ཁྱད་
པར་ཅན་སྐྱེས། དེའི་མོད་ལ་གཉིད་སད་བྱུང་ལུས་ལ་བདེ་བས་ཁྱབ་ཅིང་། སེམས་ལ་གཟུང་འཛིན་གྱི་རྟོག་
པ་ཐམས་ཅད་རང་སར་དག་པའི་ངང་ནས། བྲག་ཕུག་དེ་འོད་གསལ་གྱིས་ལྟེམས་ཁེངས་འདུག་པའི་ངང་
ནས་དར་ཅིག་ནས་དྲན་པ་རྙེད་ཙ་ན། རྨི་ལམ་དེ་ཡང་བཟང་། ནང་གི་འོད་གསལ་འདི་ཡང་ལེགས་སྙམ་ནས།
སེམས་ལ་དགའ་བྲོད་ཀྱི་འཛིན་པ་ཞིག་ཞུགས་འདུག་པས། དེ་ཉིད་ཀྱི་ངང་ལ་དེ་ཉིད་བླ་མར་ཤར་ནས།
ཨ་ཕ་ཁྱོད་འདྲ་བ་ཡོད་པ་མདངས་སུམ་རྨི་ལམ་གྱི་ཉམས་དུམ་པ་ཤར་བ་དང་། ད་ལྟ་འོད་གསལ་གྱི་སྣང་བ་
ཅུང་ཟད་ཤར་བ་འདི་ལ་དེ་ཙམ་གྱི་ཞེན་ཆགས། ལར་ཆོས་རྗེ་བླ་མ་རིན་པོ་ཆེའི་སྐུ་དྲིན་ལ་བརྟེན་ནས། ཆོས་
སྐུ་ཀ་དག་ཆེན་པོའི་ཀློང་ཡངས་ནས། ལོངས་སྐུ་དྭངས་ཞིང་ཁམས་ཀྱི་སྣང་བ་དང༌། སྤྲུལ་སྐུ་འགག་མེད་
ཆེན་པོའི་ངང་ལས། གང་ཤར་འཛིན་མེད་དུ་རང་གྲོལ་ཞིང་ཐུགས་རྗེ་བྱམས་དང་སྙིང་རྗེ་མ་བུ་གཅིག་པ་ལ།
བརྩེ་བ་ལྟ་བུའི་སེམས་ཀྱིས་འགྲོ་ལ་ཕན་པ་རྒྱ་ཆེར་བསྒྲུབས་ཤིང་། མདོར་ན་སྐུ་གསུམ་འདུ་འབྲལ་མེད་
པའི་དགོངས་པ་ལ་དུས་ཐམས་ཅད་དུ་འབྲལ་མེད་ཉམས་སུ་ལེན་པ་འདི་འདྲའི་དོན་རྟོགས་ནས
། དེ་ལྟ་
བུའི་ཉམས་ལེན་གྱི་ལྷ་རེ་མཐོང་བ་ལ་དགའ་བྲོད་རང་འཆའ་ཅི་དགོས། ལར་སྐྱིད་པ་ཡིན་སྣང་སྲིད་འོད་
592

རིན་པོ་ཆེ་འོད་གསལ་རང་གྲོལ་གྱི་རྣམ་ཐར་སོགས།
གསལ་དུ་ཤར་བ་འདི་སྐྱིད་པ་ཡིན། གང་ཤར་སྐུ་གསུམ་དུ་མཐོང་བ་འདི་སྐྱིད་པ་ཡིན། བླ་མ་རིན་པོ་ཆེའི་
སྐུ་དྲིན་ལ་འཁོར་ཐབས་མི་འདུག་པ་སྙམ་ནས། བླ་མ་ལ་མོས་གུས་དཔག་ཏུ་མེད་པ་གཅིག་ཀྱང་སྐྱེས། ད་
ཅི་བྱས་ཆོས་ཡིན། གང་ཤར་ལམ་ཡིན། སྣང་སྲིད་བླ་མར་ཤར་བ་འདི་ལྟ་བུའི་དོན་རྟོགས་པས། ཅི་བྱས་
བདེ་བར་འདུག་སྙམ་པའི་རྟོགས་པ་ཁྱད་པར་ཅན་ཅིག་ཀྱང་སྐྱེས། དེ་ནས་ཞག་ཕྱི་མའི་ཐོ་རངས་ཀྱི་རྨི་ལམ་
ཞིག་ན། ནམ་ལངས་པ་དང་ཉི་མ་རྩེ་ཤར་བ་དང་། ནམ་མཁའ་ནས་འབྲུའི་ཆར་པ་སི་ལི་ལི་བབས་པ་ཞིག་
རྨིས་པའི་མོད། སེམས་ཀྱི་ཐོག་ཏུ་བདེ་ཡ་ལེ་བའི་རྣམ་པ་ཞིག་ལ། ངོ་བོ་དེ་དགའ་བར་ཤར་བའི་རིག་འདྲ་
བ་འདུག དེ་མོད་ལ་གཉིད་སད་ཙམ་ན་ཡང་། དགའ་ཡ་ལེ་ཁ་འདྲ་འདུག་པས། དེའི་མོད་ལ་དགའ་བྲོད་ཀྱི་
བདུད་ཞུགས་པ་མ་ཚོར་བ་འདུག་པ་སྙམ་པའི་ངང་དེ་ལ། སྐྱག་དད་མེད་དགའ་བྲོད་ཀྱི་བདུད་ཡིན་དུ་ཆུག་
ཅི་བྱས་ཆོས། གང་ཤར་ལམ། སྣང་སྲིད་བླ་མར་ཤར་དུས། བདེ་སྡུག་ཅི་བྱུང་ཡང་ཁྱད་པར་སྤུ་ཙམ་ཞིག་
ཀྱང་མེད་པར། ཐམས་ཅད་ཀུན་ཏུ་བཟང་པོའི་རོལ་པ་ཡིན་པར་གདིང་ཆོས། དེ་ནས་དེ་ཁའི་རྗེས་ལ་ཅི་བྱུང་
སཡང་འདྲ་བ་ཡིན་པ་ལ། ཉི་མ་ཤར་བ་དེ་ཉིད་གནས་སྐབས་སུ་སྡིག་པ་འདག་པའི་རྟགས་ཡིན་པར་གོ །
འབྲུའི་ཆར་བབས་པ་དེ་ཉིད་འབྲས་བུ་ལམ་དུ་བྱེད་པའི་རྟགས་ཡིན་པར་འདུག་པས། བླ་མ་དམ་པ་རྣམས་
ཀྱི་བཀའ་དྲིན་ཡིན་སྙམ་པའི་མོས་གུས་དུངས་པ་ཞིག་ཀྱང་སྐྱེས། དེ་ནས་བཟུང་ནས་ལོ་དྲུག་གི་བར་ལ།
ཆོས་རྗེ་རིན་པོ་ཆེ་གུ་རུ་པའི་དྲུང་གི་ཐུགས་རྗེས་བཟུང་ནས། དགེ་སྦྱོར་འཕེལ་ཞིང་སྐྱིད་པ། མི་སུ་ལའང་
ཤེས་འབྲེལ་ལ་སོགས་མེད་ཅིང་། དམའ་བའི་ས་བཟུང་ནས་བེམ་པོ། རྟག་ཧྲལ་གྱིས་ཕྱིའི་འཕྱོར་ཆས་དང་།
ནང་གི་དགེ་སྦྱོར་བྱེད་པའི་གོས་ཀྱི་གོ་བཅད་ཅིང་དེ་བར་གྱི་འཚོ་བ་དེ། ཚོགས་འཁོར་ཚོགས་ཆུང་རྣམས་ལ།
ཞུས་སོ་བྱས། དེས་མ་ལྕོགས་པའི་བར་སྐབས་རྣམས་སུ་དངུལ་ཆུའི་བཅུད་ལེན་དང་། རྟག་ཏུ་ངུ་གཉིས་ཀྱི་
བཅུད་ལེན་ལ་སོགས་རྣམས་ལ་བརྟེན་ནས་བསྡད་པས། ང་རང་སྐྱིད་པའི་དགེ་སྦྱོར་འཕེལ་བ་དང་། ཕྱི་ལྟར་
དུ་སྙིང་རྗེའི་གནས་དང༌། ཉམ་ཐག་པ་ལྟ་བུ་བྱུང་། དེའི་དུས་གཞན་གྱི་གྲལ་འགོར་མི་སྡོད་པ་ལ་སོགས་པ་
བྱས་དུས། བླ་མ་རིན་པོ་ཆེ་གུ་རུ་པའི་དྲུང་ནས་ཀྱང་བཀའ་བཀྱོན་དང་། བླ་མ་བཀྲས་དཔལ་བ་ལ་སོགས་
རྣམས་ཀྱིས་དམན་པའི་ཆོས་བརྒྱད་འདི་འདྲས་ཅི་བྱེད་ཟེར་ནས་བཀའ་བཀྱོན་བྱུང་ཡང་། ང་རང་ལ་དགེ་
སྦྱོར་འཕེལ་བར་བྱུང་བས་དེ་འཐད་པར་བྱུང༌། དེ་ནས་རི་མོ་ཅན་དང༌། བློན་པོ་འགོས་དང༌། བྱ་འུག་ལྷ་
ཁང་ལ་སོགས་པ་རྣམས་སུ་ཡང་དཀའ་ཐུབ་བྱེད་ཅིང་། སྒྲུབ་པ་ནན་ཏན་སྙིང་པོ་བྱས་དུས། རྨི་ཉམས་དང་
593

བི་མ་སྙིང་ཐིག
ཤེས་ཉམས་དང་། སྣང་ཉམས་རྣམས་ཐན་ཐུན་བྱུང་བ་རྣམས་ཡི་གེ་གཞན་དུ་ཤེས་པར་བྱ། དེ་ནས་རིན་པོ་
ཆེ་སྤྲུལ་སྐུ་པའི་དྲུང་ལྷོ་བྲག་ནས་ཕྱགས་ཕེབས་ཏེ་མཇལ་བ་ལ་རིན་པོ་ཆེ་གུ་རུ་བ་བྱོན་པའི་ཕྱགས་ཕྱི་ལ་ཕྱིན་
ནས། རིན་པོ་ཆེ་གུ་རུ་པའི་དྲུང་དུ་ཡང་གསང་བ་བླ་ན་མེད་པའི་སྙིང་ཐིག་གི་ཐོག་དྲངས་དབང་གང་བརྒྱུད་
ཐེག་མཆོག་གུ་རུའི་ཐུགས་སྒྲུབ་ཚེ་བརྟན་ལུགས། དེ་ལ་སོགས་པའི་ཨོ་རྒྱན་གྱི་གཏེར་ཆོས་མང་དག་ཏུ་ཞུས་
ཤིང་ཐུགས་ལ་བཏགས། རིན་པོ་ཆེ་སྤྲུལ་སྐུ་པའི་དྲུང་དུ་ཡང་། ཡང་ཟབ་མཁའ་འགྲོ་སྙིང་ཐིག ཕྱག་ན་རྡོ་རྗེ་
མདོ་ལུགས། ཕྱག་ན་རྡོ་རྗེ་གཏུམ་པོ་ཁྲ་ཐོག ཆོས་རྗེ་རིན་པོ་ཆེའི་གསུང་སྒྲོས་ཁ་ཐོར་མང་དག་ཏུ་ཐུགས་ལ་
བཏགས་ཤིང་། བདག་གི་ཕྱི་མའི་བླ་མ་དང་འཇིག་རྟེན་འདིས་ཕའི་གོ་བཅད་ནས། ཐུགས་རྗེས་བུ་བཞིན་དུ་
སྐྱོང། དེའི་དུས་སུ་བླ་མ་རིན་པོ་ཆེ་སྟག་ཚང་པ་མཆིམས་ཕུར་བྱོན་དུས། ཆོས་རྗེ་ཡང་དགོན་པའི་ལུགས་ཀྱི་
ལྷན་ཅིག་སྐྱེས་སྦྱོར། གཏུམ་མོ་ཞག་བདུན་མའི་ཁྲིད། ཆོས་ཀྱི་རྡོ་རྗེའི་སྦ་བཤད། བར་དོ་གནད་ཕྲེང་གི་བྱིན་
རླབས་དང་བཅས། ཐུགས་རྗེ་ཆེན་པོའི་དམར་ཁྲིད། ལྷ་བཅུ་མའི་དབང་བསྐུར་སྒྲུབ་ཐབས་དང་བཅས་པ།
གཞན་ཡང་རི་ཆོས་ཀྱི་ཆ་ལག་ལ་སོགས་པ་ཕྱག་རྒྱ་ཆེན་པོའི་ཆོས་མང་དག་ཏུ་ཐུགས་ལ་བཏགས། བླ་མ་རི་
ཁྲོད་པ་བྱ་བྲལ་བ་ལ། རྒྱུད་ཕྱིའི་ངོ་སྤྲོད། གདམས་པ་དར་ཚགས་ཀྱི་མགོ་བྱས། རྒྱུད་ཕྱི་མ་ཆ་ལག་དང་
བཅས་པ་རྣམས་ཀྱི་པོད་ལུང་ཞལ་གདམས་དང་བཅས་པ་གནང་། ཆོས་ཀྱི་རྗེ་རིན་པོ་ཆེ་བསོད་ནམས་
རྒྱལ་མཚན་པའི་དྲུང་ནས་མཁན་པོ་མཛད། སློབ་དཔོན་མཉྫཤྲཱི་པའི་དྲུང་ནས་སློབ་དཔོན་མཛད། མཁན་
ཆེན་བཀྲས་སངས་པའི་དྲུང་ནས་གསང་སྟོན་མཛད། ལོ་བཅོ་བརྒྱད་ཀྱི་ཐོག་ཏུ་བསྙེན་པར་རྫོགས་པ་ཐོབ་
ཅིང་། གཞན་ཡང་ཆོས་རྗེ་རིན་པོ་ཆེ་པའི་དྲུང་དུ་དཔལ་དུས་ཀྱི་འཁོར་ལོ། བརྟག་གཉིས། གུར། སམ་བྷུ་ཊི།
སྡུད་པ་རྩ་འགྲེལ། སྦྱོར་བ་ཡན་ལག་དྲུག དྲུང་པ་ཉིད་ཀྱིས་མཛད་པའི་ཁྲིད་ཡིག་རྫོགས་པ། གཟེར་ལྔ་
ལམ་འབྲས་རྣལ་འབྱོར་བཞི། ཤིན་ཏུ་སྤྲོས་མེད། སྤྱོད་ཡུལ་དྲུང་པ་ཉིད་ཀྱིས་མཛད་པའི་དམར་ཁྲིད། བདེ་
མཆོག་ལུགས་ཀྱི་དབང་མངོན་རྟོགས་དང་བཅས་པ། ཆོས་རྗེ་རྒྱལ་སྲས་ཐོགས་མེད་པས་མཛད་པའི་བླ་མའི་
རྣལ་འབྱོར། གསོལ་འདེབས་དང་བཅས་པ། རྡོ་རྗེ་འཇིགས་བྱེད་ཀྱི་སྒྲུབ་ཐབས། རྡོ་རྗེ་དབྱངས་ཅན་དཀར་
མོ༑ དམར་མོ། ཙ་རྩི་ཀའི་སྒྲུབ་ཐབས་ལ་སོགས་པ་དང་། ཆོས་རྗེ་འཕགས་པས་མཛད་པའི་མཎྜལ་འབུལ་
ཆོག་གསོལ་འདེབས་དང་བཅས་པ། བླ་མ་ཤཱཀ་རིན་པའི་དྲུང་དུ། ཨུ་རྒྱན་བསྙེན་སྒྲུབ་གེགས་སེལ་དང་བཅས་
པ༑ རི་ཆོས་སྐོར་གསུམ་དང་བཅས་པ་མང་དག་ཏུ་ཐོབ་ཅིང་། མདོར་ན་དཀའ་ཐུབ་དང་ཆུ་འཐུང་གི་ལྟོ་གོ་བཅད་
594

རིན་པོ་ཆེ་འོད་གསལ་རང་གྲོལ་གྱི་རྣམ་ཐར་སོགས།
ཅིང་། བེར་བོ་སྟག་རལ་གྱིས་གོས་གོ་བཅད་ནས་སྒྲུབ་པ་ལ་ནན་ཏན་སྙིང་པོར་བྱས་པ་ལ་ལྕགས་རི་མུ་ཁྱུད་
ཀྱི་ནང་དུ། གསང་སྤྱོད་དཔྱིད་ལོ་གཅིག་བསྐྱངས་པ་ལ། དགེ་སྦྱོར་ཤིན་ཏུ་འཕེལ་ཞིང་ལུས་སེམས་བདེ་
བའི་ཐད་ནས། བསམ་ཡས་བར་ཁང་དུ་ཉལ་དུས་ནུབ་གཅིག་རྨི་ལམ་དུ། དབུ་རྩེ་སྟོད་པདྨ་ཅན་གྱི་སྟེང་ན་
ཡོད་པ་སྙམ་བྱེད་པ་ལ། མདུན་གྱི་ནམ་མཁའ་ལ་འོད་ཀྱི་ལྷ་མོ་གསུམ་གར་བྱེད་ཅིང་སྙན་པའི་གླུ་དབྱངས་
སྒྲོགས་པའི་ནང་ལ་རིགས་ཀྱི་བུ་སྔ་མ་ལྟར་གྱིས་ཤིག ལན་གསུམ་གསུངས་ནས། འཇའ་ལྟར་ཡལ་བར་
གྱུར་པའི་མོད་ལ་གཉིད་སད་བྱུང་ནས། ལུས་ལ་བདེ་སྟོང་གི་ཉམས་ཁྱད་པར་ཅན་དང་། སེམས་རྟོག་མེད་
ཀྱི་ངང་དུ་ཏིང་ངེ་འཛིན་ལ་ཡུན་རིང་དུ་གནས་པར་གྱུར། ལྷ་སར་ཕྱིན་དུས་གཅིག་ཙ་ན། བླ་མ་ཤཱཀ་རིན་
པའི་དྲུང་ནས། ངེད་དཔོན་སློབ་གཉིས་ཀྱིས་ཇོ་བོ་རིན་པོ་ཆེའི་ལྕགས་སྒོའི་མདུན་དུ། བླ་མ་བརྒྱུད་པ་དང་།
ཞི་ཁྲོའི་བསྐང་བཤགས་བྱས་དུས། སྟེང་གི་གདུང་གསེབ་ནས། གོས་ཆེན་ཁ་དོག་གསུམ་བསྣོལ་བའི་མེ་
ཏོག་ལ་མུ་ཏིག་བརྒྱུས་པ་གཅིག བདག་གི་སྤྱི་བོའི་གཙུག་ཏུ་རང་བཞིན་གྱི་བབས་བྱུང་བས། བླ་མ་རིན་པོ་
ཆེ་ཤཀ་རིན་པའི་གསུང་ནས། འདི་རྟེན་འབྲེལ་ལེགས་ཤིང་། ལ་ཉེ་བཟང་བ་ཡིན་གསུང་ནས་དགྱེས་ཚོར་
ཆེན་པོ་མཛད། ངེད་རང་ལའང་དེས་འཕྲོད་པ་བཞིན་བྱུང་བས། མཁན་ཆེན་རིན་པོ་ཆེ་ཕྱོགས་ལས་རྣམ་པར་
རྒྱལ་བའི་དྲུང་དུ། བླ་མའི་རྣལ་འབྱོར་དང༌། སྦྱོར་བ་ཡན་ལག་དྲུག་གི་ངོ་སྤྲོད་དང་བཅས་པ། ཡི་གེ་བརྒྱ་
པའི་ལུང་། ཐུགས་རྗེ་ཆེན་པོ་འགྲོ་བ་འདུལ་བའི་ལུང་དང་བཅས་པ་རྣམས་གནང་། ཆོས་རྗེ་ཀུན་གཞོན་པའི་
དྲུང་དུ། བླ་མའི་རྣལ་འབྱོར་ངོ་སྤྲོད་དང་བཅས་པ། སྐྱེས་མཆོག་ཆོས་རྗེའི་གསུང་སྒྲོས་ཁ་འཐོར་བ་ཡང་
འགའ་གནང་། མཁན་ཆེན་དྷ་རྨ་ཤྲཱི་པའི་དྲུང་དུ། བློ་སྦྱོང་ཐུན་གཅིག་པ་སྙིང་པོ་དོན་གསུམ། གསུམ་པ་ལོ་ཙྪ་
དང་མཁའ་འགྲོའི་བརྡའི་ངོ་སྤྲོད་གསུང་སྒྲོས་དང་བཅས་པ་རྣམས་གནང་། སྐྱིད་སྡུག་ལམ་ཁྱེར། སྒྲོལ་མ་
མཎྜལ་བཞི་པ། སྒྲོལ་མ་དཀར་མོ་ནང་སྒྲུབ་ཏུ་བྱ་བའི་ལུང་ཐོབ། སློབ་དཔོན་གཞོན་ནུ་རྡོལ་གྱི་དྲུང་དུ། ཡེ་
ཤེས་ཁྱུང་ཁྲའི་ལུང་ཐོབ། གནོད་སྦྱིན་ཨ་པ་ར་ཙིཏྟའི་སྒྲུབ་ཐབས། གཞན་ཡང་གཅོད་ཡུལ་གྱི་གདམས་པའི་
སྐོར་མང་དུ་ཐོབ། བླ་མ་བསོད་ཤེ་པའི་དྲུང་དུ་རི་ཆོས་ཀྱི་ཟབ་པའི་དབུགས་བཞི་བར་དོའི་གདམས་པ།
བར་དོ་བྱང་ཆུབ་སེམས་ཀྱི་ཁྲིད། ཀུན་ཏུ་བྱང་ཆུབ་སེམས་ཀྱི་ཁྲིད། ཀུན་རྫོབ་བྱང་ཆུབ་སེམས་ཀྱི་ཁྲིད།
གཏུམ་མོའི་གཞུང་ཁྲིད། སྦ་བཞིའི་ངོ་སྤྲོད། སྦ་བཞིའི་འཁྲུལ་འཁོར། ཆོས་རྗེ་ཡང་དགོན་པའི་བཀའ་ཤོག
གཏུམ་མོའི་འཁྲུལ་འཁོར་ཉི་ཤུ་པ་ལ་སོགས་གདམས་པ་མང་དག་ཏུ་གནང་། རིན་པོ་ཆེ་ཆོས་དབྱིངས་པའི་
595

བི་མ་སྙིང་ཐིག
དྲུང་དུ་སེམས་ཁྲིད་ཡིད་བཞིན་ནོར་བུའི་ཁྲིད། ཤོག་དྲིལ་བཞིའི་ལུང་རྒྱབ་ཆོས་ནོར་བུའི་ཕྲེང་བ། ཕྱག་རྒྱ་
ཆེན་པོའི་སྒང་དྲིལ། ཞང་རིན་པོ་ཆེའི་བཀའ་འབུམ་པོ་ཏི་གཉིས། ཛམ་བྷ་ལ་སེར་པོ། ནག་པོ། མགོན་པོ་
ཕྱག་བཞི་པ། གཟེར་ལྔ་ཞལ་ཀྱལ་མ་དང་བཅས་པ་གནང་། དེ་ལ་སོགས་པའི་མཁས་གྲུབ་ཀྱི་བླ་མ་དམ་པ་
རྣམས་མང་དུ་བསྟེན་ཅིང་། ལྗགས་ཀྱི་པད་མོ་དང་། གསུང་གི་བདུད་རྩི་མྱངས་ནས། ཨུ་རྒྱན་ཨེ་ཝཾ། ཡེར་པ།
ལྷ་ས་པོ་ཏ་རི། སྒྲགས་རི་བོ། བྱམས་སྡིངས། ཡར་འབྲོག་ཞལ་དྲོ་དགོན་པ། རྒྱལ་ནང་རས་ལྕགས་མཚོ།
མཁའ་རི་མཚོ་ལ་སོགས་པའི་དབེན་གནས་དང་། ཨོ་རྒྱན་པདྨ་དང༌། སྔར་གྱི་གྲུབ་ཆེན་གོང་མ་རྣམས་ཀྱིས་
བྱིན་གྱིས་བརླབས་པའི་གནས་མཆོག་རྣམས་སུ་སྒྲུབ་པའི་རྒྱལ་མཚན་བཙུགས་ཤིང༌། ལྟོ་གོས་ལ་གྱོང་
བསྐུར། དམའ་བའི་ས་བཟུང་། ཧྲུལ་པོའི་གོས་གྱོན་ནས། སྤྱིར་གྱི་བསྟན་པ་རིན་པོ་ཆེ་དང་སྒོས་ཀྱི་རྫོགས་
པ་ཆེན་པོའི་ཞབས་འདྲེན་དུ་མ་སོང་བ་བྱེད་པའི་ཁུར་ཆེན་པོ་ཁུར་ནས་སྒྲུབ་པ་ནན་ཏན་སྙིང་པོར་བྱས་དུས།
བླ་མ་ཡི་དམ་མཁའ་འགྲོ་རྣམས་ཀྱིས་བྱིན་རླབས་ཞུགས་ཤིང་། ཐུགས་རྗེས་བཟུང་བ་ལ་བརྟེན་ནས་ངག་
ལའང་ཉམས་དང་རྟོགས་པ་མཚོན་རེ་བྱུང་བ་ལ་དགའ་བྲོད་ལ་སོགས་པའི་བདུད་དུམ་པ་རེ་ཞུགས་དུས།
དཀོན་མཆོག་གི་ཐུགས་རྗེ་ལ་བརྟེན་ནས། བདུད་དེ་ངོས་ཟིན་དུས། བདུད་དེ་ཁ་ལམ་དུ་སོང་ནས། དགེ་
སྦྱོར་གྱི་བོགས་རྒྱངས་པ་རེ་ཡོད་པ་བྱུང་ཞིང་། ཁྱད་པར་ཨོ་རྒྱན་གྱི་སློབ་དཔོན་ཆེན་པོ་པདྨ་འབྱུང་གནས།
པཎྜི་ཏ་ཆེན་པོ་བི་མ་ལ་མི་ཏྲ་གཉིས་ཀྱིས་ཐོག་དྲངས་པའི་གྲུབ་ཆེན་ཉི་ཤུ་རྩ་ལྔས་བྱིན་གྱིས་བརླབས་པའི་
དབེན་གནས་མཆིམས་ཕུ་དགེའུ་དགེ་གོང་བློན་པོ་མགུལ། སག་མ་བྲག་ཕུག རི་མོ་ཅན་རྣམས་སུ་དྲིན་ཅན་
རིན་པོ་ཆེ་འོད་གསལ་རང་གྲོལ་གྱི་ཐུགས་རྗེས་གཟིགས། ཞབས་ལ་བཏུད། ལོ་དྲུག་གི་བར་སྒྲུབ་པའི་རྒྱལ་
མཚན་བཙུགས་ཤིང་། ལོ་དྲུག་གི་བར་ལ་ཇོ་བོ་བཟང་ནས་འབུལ་མཁན་མེད། སྙིང་རྗེ་ནས་སྟེར་མཁན་
མེད་པས་ང་རང་གིས་ཀྱང་ལྟོ་གོས་ཀྱི་ཕྱིར། སྡུག་དོགས་ནས་བསོད་སྙོམས་ལ་སོགས་པ་དང༌། མདའ་ན་
མར་ ལ་འདོད་ གཉེར་བ་ལ་སོགས་པ་མ་བྱས་པར་འདག་འབྱར་དང་ རི་ལས་མི་འབེབས་བྱེད་པ་ལ་
དཀའ་ཐུབ་བཅུད་ལེན་ཚོགས་སུ་བྱུང་བའི་སྐལ་བ་རྣམས་ལ་བརྟེན་ཅིང་། གོས་བེར་པོ་རྟག་ཧྲལ་ཤ་འགག
གཉལ་ཚོས་དཀར་པོར་སོང་བ་གཅིག་ལ་བརྟེན་ནས་བསྡད། དེ་དུས་རིན་པོ་ཆེ་གུ་རུ་བས་ཐུགས་ལ་
བཏགས་ཀྱང་། བདག་གི་དཀོར་ལྕིའི་དོགས་ནས་རྩམ་ནས། ན་བཟའ་ལ་སོགས་པ་ཅི་གནང་ཡང་མ་ཞུས་
པ་ཡིན། སྒྲུབ་པ་ནན་ཏན་སྙིང་པོར་བྱས་དུས། སྦྱོར་དྲུག་གི་གེགས་དང༌། ཤིག་གེགས་ལ་སོགས་པ་བྱུང་
596

རིན་པོ་ཆེ་འོད་གསལ་རང་གྲོལ་གྱི་རྣམ་ཐར་སོགས།
ཡང་། དེ་རྣམས་ཐམས་ཅད་ཀྱང་བླ་མ་དཀོན་མཆོག་གི་ཐུགས་རྗེ་དང་། ང་རང་གི་མོས་གུས་ལ་བརྟེན་ནས་
ལམ་གྱི་ཕོགས་སུ་སོང་ནས། རིན་པོ་ཆེ་པ་དང་། བླ་མ་ཤཱཀ་རིན་པ་བླ་མ་ཏེ་རྩེ་བ་རྣམས་ཀྱིས་དབུ་མཛད།
དགེའུ་ན་བཞུགས་ པའི་གྲྭ་རོགས་ གྲོགས་ མཆེད་ ཡོན་ བདག་ ཕོ་ མོ་ དང༌ བཅས་ པ་ ཐམས་ཅད་ ཀྱིས་
ཐུགས་རྗེས་གཟིགས། བྱམས་པོ་བྱས་པ་ལ་བརྟེན་ནས། ཨན་དགེ་སྦྱོར་མི་འཕེལ་ཞིང་སོ་མ་གསོད་པར་
བྱུང་བས། ངེད་རང་གྲོགས་མཆེད་ཀྱིས། བྱ་ཆུ་མིག་ལ་སོགས་པའི་རི་བྲག་དུམ་པ་བརྟེན་ཅིང་། ལྷག་པར་
བྱ་ཆུ་མིག་ཏུ་བསྡད་དུས་ལོ་ལྔ་ཙམ་གྱི་བར་ལ། དགེ་སྦྱོར་འཕེལ་ཞིང་སྒྱུ་ལུས་བདེ་བ། ཉམས་དང་རྟོག་པ་
ལ་སོགས་ཀྱང་ངང་གིས་འཕེལ་བར་བྱུང་བའི་ཐད་ནས་ཡོན་བདག་ཕོ་མོ་ལ་སོགས་པ་ཐན་ཐུན་གྱིས་ཚོར་
ནས། སེམས་ལ་ཕན་པའི་གདམས་ངག་ཀྱང་ཐན་ཐུན་སྟོན་དགོས་པ་བྱུང་ཞིང༌། དེ་དག་གི་ཐད་དུ་ལག་ན་
ཅི་ཡང་མེད་དུས། ཆོས་རྗེ་རིན་པོ་ཆེའི་བཅོ་བརྒྱད་མཆོད་པ་བྱེད། གཞན་ལ་སྟེར་རྒྱུ་མ་བྱུང་ཙ་ན། ང་རང་
གི་སྤོལ་ཏ་ཕོར་པ་ཁ་མཐོ་བ་དང༌། སྐྱོ་ཚ་ཚ་བྲོ་བ་དང་། གཏོར་མ་ཕོར་པ་རེ་ལ་བརྟེན་ནས་མཆོད་པའི་གོ་
བཅད་ཅིང་། དེ་རིང་ཡོན་བདག་ཕོ་མོ་རྣམས་ཀྱིས་ཕུལ་བའི་སྤྱད་པ་རྣམས་ཆུད་ཟོས་ལ་མ་སོང་ཞིང་། དོན་
ཡོད་པར་བྱ་བའི་ཕྱིར་དུ་ཟླ་བ་བྱུང་ངོ་ཅོག་གི་བཅོ་བརྒྱད་མཆོད་པ་ལ། མཁའ་འགྲོ་ཆོས་སྐྱོང་ལ་གཏོར་
ཚོགས་དང་། རི་ཁྲོད་ན་བཞུགས་པ་རྣམས་ལ་ཚོགས་ཀྱི་འཁོར་ལོས་མཉེས་པར་བྱས་ཤིང་། གཞན་ལོ་དུས་
ཀྱི་བཅོ་བརྒྱད་མཆོད་པ་ལ། ང་རང་གང་ཡོད་དུ་སོ་སོའི་ཕྱག་ཏུ་གྲལ་འགྱེད་དང་བཅས་པ་བསྒྲུབས་པའི་
བྱིན་བརླབས་ཀྱིས་ཅུང་དྲག་ཏུ་སོང་ནས། ཐན་ཐུན་བྱུང་བ་རྣམས་བསམ་ཡས་པ་འཚོགས་སུ་ལོ་བཅག་
མའམ། ལོ་རེ་བཞིན་དུ་དགེ་འདུན་ཚོགས་པ་རྒྱ་མཚོ་ལྟ་བུ་ལ་བསྙེན་ཅིང་བཀུར་བ་དང་། དེ་སྟེང་རིན་པོ་ཆེ་
གུ་རུ་པའི་དྲུང་ནས་ལ་གསོལ་བ་མ་ཐེབས་པའི་དུས། ཆོས་རྗེ་རིན་པོ་ཆེ་དེ་ཉིད་ཀྱི་ཐུགས་དགོངས་ལ། སྐྱིད་
སྨད་ལ་སོགས་པའི་ཆོས་སྡེ་རྣམས་སུ། མང་ཇ་འབུལ་བ་དང་བཅས་པ་ཞིག་བསྒྲུབ་ན་དགོངས་པ་ཡོད་པ་ལ་
ཐུགས་དགོངས་མ་རྫོགས་པར་གཤེགས། ད་ང་རང་གི་རིན་པོ་ཆེའི་ཞབས་ཏོག་གཞན་འགྲུབ་པ་དེར་ནི་མི་
འདུག་ཆོས་རྗེ་རིན་པོ་ཆེ་དྲི་མེད་པའི་ཕྱག་སྲོལ་མི་ཉམས་དང་། དྲུང་བ་དེ་ཉིད་ཀྱིས་ཀྱང་ཐུགས་དགོངས་ལ་
མ་ལུས་དེ་འདྲ་བར་དེ་རྫོགས་པར་བྱ་བའི་ཕྱིར་དུ། བསམ་ཡས་སུ་བླ་ཆེན་པས་གཙོ་མཛད་ཚོགས་པ་རྒྱ་
མཚོ་ལྟ་བུ་ལ་ཚར་འགྱེད་དང་བཅས་པ། བླ་མ་བཀྲ་ཤིས་དཔལ་བས་དབུ་མཛད་མཆིམས་ཕུ་བ་རྣམས་ལ་
ཚོགས་ཀྱི་འཁོར་ལོ། བྱམས་སྡིངས། རི་བོ་བྱ་ཆུ་མིག་རྣམས་སུ་ཡང་ཚོགས་འཁོར་འགྱེད་དང་བཅས་པ།
597

བི་མ་སྙིང་ཐིག
སྐྱིད་སྨད་ཀྱི་ཆོས་སྡེ་རྣམས་སུ་མང་ཇ་འགྱེད་འབུལ་ནོད་དང་བཅས་པ། གུང་ཐང་མེ་ཏོག་མཆོད་པ་རྩེ་ཐང་
གཉིས་སུ་མང་ཇ་འབུལ་ནོད་དང་བཅས་པ་བསྒྲུབས་ནས། དད་པས་སྦྱིན་པ་ཆུད་མ་ཟོས་བྱས་ཤིང༌། དེའི་
ཁུལ་ནས་ང་རང་གི་ལུས་ངག་ཡིད་གསུམ་དགེ་བ་ལ་བསྐུལ་བ་དང་། སེམས་ཅན་ལ་ཕན་ཅི་ཐོགས་མདོར་
ན་སྟོད་སྨད་ཆུ་ལྷོ་བྱང་རྣམས་སུ་ཐ་ན་གཏོར་མ་ཕོར་པ་རེ་ཡན་གྱིས་སེམས་ཅན་ལ་ཕན་པ་ཅི་འགྲུབ་བྱས་
ཤིང༌། རང་ལས་ཅུང་ལྷག་པ་རྣམས་ལ་འདུད་པ་ཆེན་པོས་མོས་པ་དང་། གུས་པ་དཔག་ཏུ་མེད་པས་སངས་
རྒྱས་སུ་བསྒོམས་པ་དང༌། རང་དང་མཉམ་པར་གྱུར་པ་རྣམས་ལའང་མཐོས་གནོན། ཆགས་སྡང་འགྲན་
སེམས་སྤངས་ནས་དག་པའི་སྣང་བ་ཁོ་ན་བསྒོམས། བླ་མའི་འདུ་ཤེས་སུ་དམ་བཅས་པ་དང་། རང་ལས་
དམན་པར་གྱུར་པ་རྣམས་ལའང་ཞེ་སྡང་བ་དང་། ཁྱད་དུ་གསོད་པ་ཐམས་ཅད་སྤངས་ནས་བྱམས་པ་དང་།
སྙིང་རྗེ་ཕྱོགས་རིས་མེད་པས། ལུས་ངག་ཡིད་གསུམ་གྱི་སྒོ་ནས་ཕན་པ་ཅི་འགྲུབ་བགྱིས་ཤིང་། མདོར་ན་
དམའ་བའི་ས་བཟུང་། ཧྲུལ་པོའི་གོས་གྱོན། དཀའ་ཐུབ་དང་བཅུད་ལེན་ལ་བརྟེན་གྱིན། ཕྱོགས་མཐའ་དག་
ཏུ་བླ་མ་དགེ་བའི་བཤེས་གཉེན་མཁས་བཙུན་བཟང་གསུམ་བཞུགས་ཟེར་བ་རྣམས་ཀྱི་ཞབས་དྲུང་དུ་ཕྱིན་
ནས་གདམས་པའི་རྩ་གདར་བཅད་ཅིང་། མཆིམས་ཕུ་ལ་སོགས་པའི་དབེན་གནས་ཁྱད་པར་ཅན་རྣམས་སུ་
སྒྲུབ་པ་ནན་ཏན་སྙིང་པོར་བྱས་པས། དེ་དང་མཐུན་པའི་བྱིན་རླབས་དང་ཡོན་ཏན་ཀྱང་མཚོན་རེ་སྐྱེས་པ་
ལགས་པས། ད་ཕྱིན་ཆད་བདག་གི་རྗེས་སུ་འཇུག་པའི་བུ་སློབ་རྣམས་ཀྱང་། ཡར་བླ་མ་དཀོན་མཆོག་ལ་
མོས་གུས། མཉམ་པར་གྱུར་པ་རྣམས་ལ་དག་པའི་སྣང་བ། དམན་པར་གྱུར་པ་རྣམས་ལ་ཕ་མའི་འདུ་ཤེས་
ཀྱིས་ཕྱོགས་རིས་མེད་པའི་བྱམས་པ་དང༌། སྙིང་རྗེ་བྱང་ཆུབ་སེམས་ཟུང་དུ་ཆུད་པའི་སྒོ་ནས་ཕན་པ་རྒྱ་ཆེར་
སྒྲུབ་པ་དང་། གཞན་ཡང་བླ་མ་དང་ཆོས་ལ་ཕྱོགས་རིས་དང་བདག་བཟུང་མི་མཛད་པར། མཁས་ཤིང་གྲུབ་
པ་བརྙེས་པའི་ བླ་མ་དམ་པ་རྣམས་བསྟེན། ཐོས་པས་ཕྱིའི་སྒྲོ་འདོགས་གཅོད། བསམ་པས་ནང་གི་སྒྲོ་
འདོགས་གཅོད་ཅིང༌། སྒོམ་པས་ཕྱི་ནང་གསང་གསུམ་གྱི་ སྒྲོ་འདོགས་ཐམས་ཅད་ཆོད་པར་བྱས་ནས།
དབེན་པའི་གནས་སུ་སྒྲུབ་པ་ནན་ཏན་སྙིང་པོར་མཛོད་ཅིག །དེ་ལྟར་མཛད་པས་བླ་མའི་བྱིན་རླབས་རྒྱུད་ལ་
ཞུགས། ཡི་དམ་མཁའ་འགྲོས་བྱིན་གྱིས་བརླབས་པའི་དུས་སུ་གཞན་དོན་བྱེད་པ་ལ་ལུས་ངག་ཡིད་གསུམ་
གྱི་གྱོང་དང༌། སྐྱེ་བོ་ལོག་སྒྲུབ་ལ་ སོགས་བཟོད་པ་དང༌། རང་དོན་གྱི་འཁྲིས་མ་ཞུགས་པ་མཛད་ནས།
བསྟན་པ་རིན་པོ་ཆེའི་ཁུར་ཆེན་པོ་བསྣམས་པ་དང༌། བླ་མ་དམ་པ་རྣམས་ཀྱི་ཕྱག་སྲོལ་མི་ཉམས་ཤིང༌།
558

རིན་པོ་ཆེ་འོད་གསལ་རང་གྲོལ་གྱི་རྣམ་ཐར་སོགས། །
ཐུགས་དགོངས་རྫོགས་པར་བྱ་བའི་ཕྱིར་དུ་འཇིག་རྟེན་ཚེ་འདིའི་ཆོས་དང་མི་མཐུན་པའི་བྱ་བ་ཅི་ཡིན་པ་
ཐམས་ཅད་རིང་དུ་དོར་བ་དང༌། ཆོས་དང་མཐུན་པའི་བྱ་བ་གང་ལའང་བརྩོན་པས་སྐྱོ་ངལ་དང༌། ཕྱོགས་
རིས་མེད་པའི་སྒོ་ནས་འགྲོ་བ་སེམས་ཅན་ཀྱི་དོན་རྒྱ་ཆེན་པོ་བསྒྲུབ་པར་བརྩོན་པ་ཐུགས་ལ་འདོགས་པར་ཞུ།
ཚུལ་འདི་ཉིད་རྣལ་འབྱོར་གྱི་དབང་ཕྱུག་ཆེན་པོ་ནམ་མཁའི་སྙིང་པོས་བྱིན་གྱིས་བརླབས་པའི་ཀུ་སུ་ལུའི་བྱ་
བྲལ་བ་ཤེས་རབ་རྒྱ་མཚོས། བླ་མ་རྡོར་བསམ་བླ་མ་ནམ་རིན་བླ་མ་སངས་རྒྱས་རྒྱལ་མཚན་རྣམས་ཀྱིས་
བསྐུལ་བའི་ངོར། སྟག་གི་ལོ་ཟླ་བ་བརྒྱད་པའི་ཚེས་བཅུ་གསུམ་ལ་བབས་པ་སངས་རྒྱས་མྱ་ངན་འདས་ནས་
ལོ་སུམ་སྟོང་བཞི་བརྒྱ་ཉི་ཤུ་རྩ་དྲུག་སོང་བའི་དུས་ན། ཆུ་མིག་དཔལ་གྱི་དབེན་གནས་སུ་སྦྱར་བའོ།། །།
599

བི་མ་སྙིང་ཐིག
༄༅། །ཆོས་ཀྱི་རྗེ་མཚུངས་མེད་གྲགས་པ་རྒྱ་མཚོའི་
རྣམ་ཐར་མེ་ཏོག་གི་ཕྲེང་བ་ཞེས་
བྱ་བ་བཞུགས་སོ།
༄༅ །གང་ཞིག་དབྱིངས་ལས་མི་གཡོ་གདོད་མའི་མགོན། །རང་བྱུང་ལྷ་ནི་ཀུན་བཟང་ཡབ་ཡུམ་དང་། །
རྡོ་རྗེ་འཆང་སོགས་རྒྱུད་པའི་བླ་མ་ལ། །གསོལ་བ་འདེབས་སོ་བྱིན་གྱིས་བརླབ་ཏུ་གསོལ། །ཡི་དམ་དཀྱིལ་
འཁོར་ལྷ་ཚོགས་ལྷག་པའི་ལྷ། །མཁའ་འགྲོ་དམ་ཅན་རྒྱ་མཚོའི་ཚོགས་རྣམས་ཀྱིས། །དངོས་གྲུབ་རྣམ་པ་
གཉིས་སྩོལ་བར་ཆད་སོལ། ། བདག་ཉིད་དད་པའི་ཡིད་རབ་གཡོས་པ་ལས། །དད་ལྡན་སློབ་མའི་དང་བ་
འདྲེན་བྱེད་དུ། །དཔལ་ལྡན་བླ་མའི་རྣམ་ཐར་མདོ་ཙམ་བྲི། །དེ་ལ་ནོངས་པ་མཆིས་ན་བཟོད་མཛད་རིགས། །
དེ་ལ་འདིར་བདག་གི་བླ་མ་དམ་པ་རྣལ་འབྱོར་གྱི་དབང་ཕྱུག་དེ་ཉིད། དང་པོ་ཡུལ་མཆོག་ཏུ་གྱུར་པ་
རིགས་རུས་ཀྱི་ཆེ་བར་སྐུ་བཞེས་ཚུལ། གཞོན་ནུའི་ཚེ་ནས་ཆོས་ཀྱི་སྐལ་བ་ཡོད་ཚུལ། དེའི་སྟོབས་ཀྱིས་ཆོས་ཀྱི་
སྒོར་ཆུད་ཚུལ། དེ་ལས་མཁས་གྲུབ་ཀྱི་བླ་མ་བརྟེན་ཚུལ། དེ་རྣམས་ལས་དམ་པའི་ཆོས་ལ་ཐོས་བསམ་སྒོམ་
པ་མཛད་ཚུལ། དེ་ནས་གྲྭ་བུ་སློབ་དང་སེམས་ཅན་སྤྱི་ལ་ཕན་པ་མཛད་ཚུལ། བར་ཆད་དང་ལོག་འདྲེན་བཏུལ་
ཚུལ། ཡི་དམ་ལྷའི་སྣང་བ་ཐོབ་ཚུལ། བླ་མ་རྣམས་ཀྱིས་ལུང་བསྟན་ཐོབ་ཚུལ། ཐ་མ་དག་པའི་དབྱིངས་སུ་
གཤེགས་ཚུལ་སོགས་དོན་བཅུས་བསྟན་པ་ལས། དང་པོ་ལྟར། ཡུལ་ནི་དམ་ཆོས་དར་ཞིང་དགེ་བཅུ་ལ་
སྤྱོད་པའི་གནས་གྲ་གཙོ་བོར་གྲོང༌། ཡབ་ནི་ཀུན་དགའ་འབུམ་ཞེས་འབྲོམ་སྟོན་པ་རྒྱལ་བའི་འབྱུང་གནས་
ནས་བརྒྱུད་པའི་འབྲོམ་གྱི་རིགས། སྙེ་མོ་གཞུ་ཀུན་དགའ་ར་བ་ཀ་བ་བརྒྱད་ཅུའི་བདག་པོ་བུ་རེ་སྐྱེས་པ་དང་
འབུམ་ཚར་རེ་བཞེངས། གཙུག་ལག་དེར་གདན་འདྲེན། རབ་གནས་བུའི་རྐང་ཚུགས་བྱེད་པས། མིང་ལ་
འབུམ་ཞེས་པའང་དེ་ཡིན་པར་འདུག ཡུམ་ནི་སངས་རྒྱས་རིན་ཆེན་གྱི་བུ་མོ་བསམ་འགྲུབ་འབུམ་གཉིས་
ལས། སྲས་ནི་གསུམ་ཡོད་པ་ལས་དྲུང་བ་ཉིད་འབྲིང་པོར་འཁྲུངས་པར་འདུག གཉིས་པ་ལྟར་ན། སྐུ་ན་
གཞོན་ནུའི་དུས་ནས། ཆོས་ལ་མོས་པ་དད་པ་ངེས་འབྱུང་ཡོད་པས་སེར་གཟུགས་ལ་དགའ་བ། མ་ནི་
སོགས་ཞལ་འདོན་ཕྲན་ཚེགས་ལ་བརྩོན་པ། ཁྱད་པར་ཡི་གེ་འབྲི་ཀློག་ལ་ཐུགས་སོང་ནས། སློབ་དཔོན་ལ་
ཀློག་རྒྱུ་མ་བྱུང་ནའང་། ངེད་རང་གི་དྲུང་པ་ཨ་ཁུ་ཕ་ཇོ་ལ་ཀ་ཁ་འདྲ་བྲིས་ནས་གང་ཤེས་བསླབས། དེ་ནས་
600

རིན་པོ་ཆེ་འོད་གསལ་རང་གྲོལ་གྱི་རྣམ་ཐར་སོགས།
ཆོས་ཤོག་ཚལ་པ་དང་ཡན་པ་ཁྱེར་ནས་ལས་ཀའི་ཞར་ས་བསླབས་པས་བརྡའ་འཇོལ་བ་བྱུང་གསུངས། ཇོ་
བོ་ཆེ་བ་ཧོར་འདྲ་བྱེད་པས་ཡི་གེ་ལ་ནན་དུ་བསླབས། བདག་གིས་གཡོག་གི་ཞལ་ལ་བསླབས་པ་མ་
གཏོགས་མ་བྱུང་སྟེ། ཞར་གྲབ་པ་ཙམ་བྱུང་བས། ཨ་མས་ཀྱང་ཁོ་བོས་ཞར་ལ་བྱིས་པ་འདི་དྲག་པ་འདུག་
ཟེར་ནས། ང་རང་སློབ་བཅུག ཇོ་ཇོ་ལ་གཡོག་འཆོས་པ་ཡང་དུ་མ་རེ་བྱས་དུས། དེ་རྣམས་ཀྱི་གཟུགས་
ཀྱག་ཀྱོག་བྲིས་པས་དུམ་པ་ཤེས། རྙིང་དུ་ཇོ་ཇོ་ཡི་གེ་སློབ་པར་བཏང་ནས། བདག་གིས་རྩམ་པ་སྐྱེལ་ཕྱིན་
པས། ཇོ་ཇོ་ཡུལ་དུ་བྲོས་འདུག ང་རང་གིས་ཁྱེར་བའི་རྩམ་པ་མ་ཟད་པར་ཞང་པོ་ལས་ཡི་གེ་བསླབས།
ཞག་བརྒྱད་བསྡད། དེ་ནས་ཞང་པོ་ལ་རྩམ་པ་སྐྱེས་སྡོད་བསམ་པ། ཨ་མས་འཐབ་དོགས་ཡུལ་ལ་ཕྱིན།
དཔེ་ཆ་འབྲི་ཐུབ་ཙམ་པའི་ཡི་གེ་འདི་དེ་ཡིན་གསུངས། གསུམ་པ་ལྟར་ན། ཞང་པོ་ལ་བཙུན་པ་གཅིག་བྱེད་
བསམ་པ་ཡིན་བྱས་པས། དེ་ག་དྲག་ཟེར། ང་རང་ཡང་བློ་ཡུལ་དུ་དེ་ཁ་བཅངས་ནའང་། མ་སྐྱུར་མ་ཕོད་པ་
དང༌། ནུ་བོ་ཡང་ཆུང་། ཇོ་ཇོ་ནང་སོར་བསྡད་པས། མས་གང་ཡང་མི་ལྕོགས་པར་འདུག་པས་ལོ་གཉིས་
འགྱངས། དེ་ནས་འདི་ཚོལ་ཟིན་པའི་དུས་མི་འདུག ཏིག་པོ་མེད། ང་རང་ཆོས་ལ་འགྲོ་བསམ། ཡོ་བྱད་འདྲ་
བ་ལྐོག་ཏུ་མཚོན་པ་བསགས། ཇོ་ཇོ་ལ་གྲོས་ཤིག་འདེབས་དགོས་པས་མ་དོལ་གཞིས་ཁར་ཕྱིན་པས། གྲོས་
མེད་པའི་སྟེང་དུ་། ངུ་ཞིང་འདི་འདྲ་ཡོད་པ་ཟེར། མི་ཤི་བ་ཁད་ཟེར་ནས། ངའི་ཕྱི་ལ་ཡུན་རིང་དུ་བྱུང་། མ་
བྱེད་ཟེར་བས། གདོང་དུ་དེ་ཁ་ལགས་བྱས། ཁོང་དང་བྲལ་ནས་ཐག་རིང་དུ་སོང་ནས་ཁྱོད་ལ་ཏིག་ཏིག་མེད།
ང་རང་བཙུན་པ་རང་བྱེད་བསམ། དེ་ནས་ཡུལ་དུ་སླེབ་ཨ་མ་ཇོ་ཇོ་འདི་སྐད་ཟེར། ཁྱོད་ཅི་བསམ་པ་ཡིན།
ངས་ནི་ཆོས་ཤིག་དང་འཕྲད་ན་རང་ལ་དཀའ་ཞིང་ཁྱོད་ལའང་ཕན་ཐོགས་པ་ཡོང་ཟེར་བ་སོགས་ཁེ་ཉེན་
མང་དུ་ལབ་ཀྱང་ཤི་བ་ཁད་ཟེར་ཞིང་ངུ་བ་ཡང་བྱེད་པས། ཁྱོད་འབྱུང་མེད་མ་ཞིག་འདུག ང་འགྲོ་བླ་མ་དེ་
ནི་སངས་རྒྱས་དངོས་ཡིན། ཁྱོད་རང་ཡང་བཙུན་མ་བྱེད་ན་སང་ཤོག་བྱས། མ་དང་གཉེན་བཤེས་ལ་འདུན་
པ་བོར་རོ། །ཚེ་འདི་ལ་ཕྱི་མིག་མ་བལྟས་པར་ཡོང་དུས། སྒོར་སླེབས་པས་ནང་སོ་དྲུང་བྱང་སེམས་བུ་འདྲེན་
དཔལ་བདེ། ཐུགས་ལ་འདོགས་པས་རིབ་ཙམ་མཇལ་དུ་འགྲོ་བསམ། ཕྱི་ནས་འདི་ལྟར་འགྲོ་ཞུས་པས། མི་
དྲག་ཨ་མ་ཉིན་མོ་སྙིང་རྗེ་གསུངས། ཅིས་ཀྱང་འགྲོ་བའི་ལམ་ཡིན། ཨ་མ་ཡང་གཞན་བྱས་པ་ནི་མིན་ཆོས་
བྱས་ནས་སྙིང་མི་རྗེ་ཞུས་པས། འོ་ན་ཆོས་མགོ་ཐོན་པར་གྱིས། འདི་ལ་འཐུད་ཀྱིས་གསུང་སྣམ་བུ་གཅིག་ཇ་
སྦྱོར་གཉིས་ཙམ་གཅིག་གོས་ཁ་གང་རྣམས་གནང་བྱུང་དེ་ཚོ་ཡར་ཁྱེར་ཕྱིན། བྱམས་སྡིངས་སུ་སླེབས་པ་
601

བི་མ་སྙིང་ཐིག
ཙམ་གྱིས་སེམས་ལ་དགའ་བ་དཔག་ཏུ་མེད་པ་བྱུང་། དེ་དགོངས་ཞང་བོས་སྙན་ཞུས་ཕུལ། སང་ཞོགས་དེ།
ང་རང་གི་ལོ་ཉི་ཤུ་རྩ་གསུམ་བྱི་བ་ལོ་ཟླ་བ་ཡར་ངོའི་གྲལ་ཚེས་བཟང་པོ་ལ། མཁན་སློབ་སྤྲུལ་སྐུ་རིན་པོ་ཆེ་
དང༌། འཁྲུལ་ཞིག་རིན་པོ་ཆེ་རྣམ་གཉིས་དགེ་འདུན་དང་བཅས་པའི་དྲུང་དུ་རབ་ཏུ་བྱུང་སྟེ། མིང་ཡང་
མཚན་གཉིས་ཀ་ནས་སྦྱར་ཏེ། གྲོགས་པ་རྒྱ་མཚོ་ཞེས་གནང་དུས་དེ་ནས་འཇིག་རྟེན་ལ་སྤྲོ་བ་བཅད་དམ་པ་
ཆོས་ཀྱི་སྒོར་ཚུད་པ་ཡིན་གསུང་། ཁྱོད་ཚོ་ཆོས་བྱེད་པ་ལ་གེགས་མེད་པར་བྱས་ཆོག་པ་དགའ་བོ་རང་ཡིན།
སློབ་གཉེར་བཞིན་ལ་འབུངས། ང་བཙུན་པ་བྱེད་པ་ལ་དཀའ་བ་དེ་ཙམ་བྱུང་གསུང་། བཞི་པ་ལྟར་ན་རྩ་
བའི་བླ་མ་མཐར་ཐུག་ཞེན་ཆེ་ཞིང་། གཙུག་གི་ནོར་བུ་བཞུགས་པ་རིན་པོ་ཆེ་སྤྲུལ་སྐུ་བ། འཁྲུལ་ཞིག་རིན་
པོ་ཆེ་བྱ་བཏང་ཆོས་རྗེ་གུ་ཡངས་ཡན་པ་བློ་བདེ། མཁས་གྲུབ་དཔལ་ལྡན་རིན་ཆེན་ཆོས་རྗེ་གྲགས་དོན་པ།
མཁས་གྲུབ་པདྨ་བཟང་པོ་རྣམས་ཡིན་གསུངས། ངེད་རང་ཡང་དེ་གོ་རྒྱུན་གྱི་ཕྱག་མཆོད་བསྡུས་པ་ཙམ་ལ།
དེ་རྣམས་ལ་མཛད་པ་འདུག་པས། གཞན་ཡང་ཆོས་ཀྱི་རྗེ་རིན་པོ་ཆེ་བསོད་ནམས་བཟང་པོ་སོགས་ཀྱིས་
ཁྲིད་མ་བུ་ཚང་བར་གནང་བས་གྲོལ་བ་ཆེར་ཐོབ་པ་དང་། རྟོགས་ལྡན་རིན་པོ་ཆེ་དཀོན་མཆོག་རྡོ་རྗེ་ལ་
སོགས་ཀྱིས་ཞེན་མེད་ཀྱི་སྤྱོད་པས་བློ་སྣ་བསྒྱུར་བ་དང་། ཆོས་རྗེ་བཀྲས་དཔལ་སོགས་ལ་གསང་སྔགས་ཀྱི་
དབང་བཀའ་དང༌། ཕ་རོལ་ཕྱིན་པའི་ལུང་སྣ་འགའ་ཟུང་གིས་འབྲེལ་བའི་བླ་མ་དམ་པ་མང་དུ་ཡོད་པ་
ཞབས་ཏོག་གསུམ་གྱིས་མཉེས་པར་བྱས་ནས་བསྟེན་པ་ཡིན་གསུང་། ཞབས་ཏོག་གསུམ་ལ་སྒྲུབ་པའི་
ཞབས་ཏོག་ཉམས་ལེན་སྒོམ་པ་མཛད་པའི་སྐབས་སུ་འབྱུང་བ་ལགས། ཡོ་བྱད་ཀྱིས་མཉེས་པ་ཆེར་མ་བྱུང་
ནའང་། བསྟན་པ་རིན་པོ་ཆེའི་ཞབས་ཏོག་བླ་མའི་བཀའ་དྲིན་གསོ་བྱེད་ཕ་མའི་དྲིན་ལན་ཁེལ་བྱེད་ངེད་རང་
གི་དགེ་སྦྱོར་གྱི་བར་ཆད་ཞུ་བའི་ཕྱིར་དུ། དང་པོ་བསོད་སྙོམས་བྱས་པའི་ནས་མཚོན་པ་གཅིག་ལ་བརྟེན།
བྱམས་སྡིངས་སུ་ཁྲིད་ཆེན་མོའི་ཚོགས་མ་བུ་ཕྱག་རྟེན་གང་འོས་དང་བཅས་པ་ཆོས་རྗེ་རིན་པོ་ཆེ་ཞང་དཔོན་
པས་གཙོ་མཛད། ཆོས་ཞུ་ཕྱེད་དང་ཉིས་བརྒྱ་ཙམ་ལ་ཞུས། དང་པོ་ཆོས་ཞུ་བའི་རྐང་བྱས་གཞན་མའི་རྒྱུ་ཆ་
རྐྱེན་གྱི་ལྕོགས་ཀྱང་སྙིང་གིས་མཆུན་པ་དཀའ་ཙམ་བྱུང་བ་ལ། བདག་གིས་བྱས་པས་བླ་མ་མཆེད་གྲོགས་
དང་བཅས་ཤིན་ཏུ་མཉེས་མགོ་ལེགས་ཏེ། རྟིང་དུ་མང་དུ་བྱས་ཆོག་པ་བྱུང་གསུང་། རིན་པོ་ཆེ་གྲགས་དོན་
པས་གྲ་ཐང་དུ་རྒྱལ་བའི་བཀའ་འགྱུར་རོ་ཅོག་བསྟན་འགྱུར་དང་བཅས་པ་གནང་དུས་ཆོས་ཉན་རྣམས་ལ་
ཚོགས་འཁོར་གཅིག་གཉིས་དང་གཟིམས་ཁང་དུ་གདན་མང་དུ་ཞུས། དྲུང་དུ་ན་བཟའ་སོགས་འབུལ་བས་
602

རིན་པོ་ཆེ་འོད་གསལ་རང་གྲོལ་གྱི་རྣམ་ཐར་སོགས།
མཉེས་པར་བྱས། དེ་ནས་དཔལ་སྡིངས་སུ་ཕེབས། རྡོ་རྗེ་ཕྲེང་བའི་དབང་གནང་དུས་དབང་ཞུ་རྣམས་ལའང་།
དབང་ཁྲལ་གྱི་དད་བསྐུལ་མཚོན་པ་བསྡུས། ངེད་རང་གི་གཞི་གང་འདུག་བླངས་དུས། དང་པོ་འཛུགས་
སྟོན་བཟང་པོ་གཅིག་བྱས། དབང་ཞག་རེ་ཚོགས་དང་། ཐོན་པའི་ཉིན་ཚོགས་ཕུན་སུམ་ཚོགས་པ་དང་།
དྲུང་དུ་དབུ་ཞྭ་ན་བཟའ། སྣམ་བུ་འཇམ་པོ་སོགས་དགུ་ཚན། ནས་རྒྱབ་དགུ་ཤ་ཁོག་བཅུ་གཅིག་མར་དུམ་
གཅིག་རྣམས་ཕུལ། གངས་ཁྲོད་དགོན་པར་གསང་སྔགས་གསར་རྙིང་གི་རྒྱུད་འབུམ་གཉིས་གནང་དུས་
རྒྱུད་མཆོད་ཚོགས་འབུལ་བ་སོགས་ཞུས། ཡང་དེ་གར་རྒྱུད་སྔ་ཕྱི་བར་གསུམ་གྱི་ཆོས་ཞུས་དུས་ཀྱང་འབུལ་
བ་ཚོགས་རྣམས་ཞུས། མདོར་ན་ཆོས་དབང་གདམས་པ་གང་དང་ཅི་ལ་གང་འཚམས་ཀྱི་འབུལ་བ་དབང་
སྟོན་ཆོས་སྟོན་གྲོགས་མཆེད་རྣམས་ལ་ཚོགས་ཕལ་ཆེར་བྱས། བྱ་བཏང་བྱས་དུས་ངེད་རང་ལ་བྱེད་རྒྱུ་མེད་
པར་ཕན་གཟན་བཀལ་བ་ཡང་དུམ་བུ་བྱུང་གསུང་། གཞན་ཡང་དཔོན་པོ་ཆོས་དཔལ་དང་ངག་དབང་རྣམ་
རྒྱལ་སྤུན་གཉིས་ཀྱི་བཤད་གསར་སོགས་ལ་ང་རང་གི་རྒྱུ་རྣམས་བཏོན། རྩེ་ཐང་དུ་མང་ཇ་སྟོང་མཆོད་
འབུལ་བ་སོགས་ལན་གཉིས་དང་། གྲ་ཐང་བྱམས་གླིང་རྣམས་སུ་ཚར་འགྱེད་དང་བཅས་པ་རེ་བྱས། སྟེང་དུ་
ངེད་རང་གི་ཐབ་ཀྱང་འགྲོས་སྒོ་ཆེས་པ་དང་། སྐྱོང་དགོས་ཀྱང་མང་བས་ལེན་མ་གཏོགས། ཆོས་ཕྱོགས་ལ་
གཏོང་བའི་འདོད་ཆེན་པོ་ཡོད་དེ་དཀའ་མོ་འདུག་གསུང་། དང་པོ་དེ་དུས་ང་རང་གི་ཁ་མིན་པ་སྐྱོང་དགོས་
མེད་པས་ཕ་མ་ལ་ཡང་ཡོག་མི་ཡོང་ཙམ་བྱས། ཨ་མ་འདས་དུས་མ་ཤི་ཙམ་ནས་དམིགས་པ་དང་འཕོ་བ་
གང་ཤེས་ཡོད། ཤི་ནས་དེ་མ་ཐག་གསུང་སྒྲོགས་པ་བཞག དཀོན་མཆོག་ལ་མཆོད་པ་ཕུལ། དགོན་པ་ནས་
གང་དགོས་ཀྱི་ཡོ་བྱད་བླངས། ཇོ་ཇོ་ཉེ་རིང་གི་མ་སླེབས་གོང་དུ་བླ་མ་མཆོད་གནས་སོགས་བཟང་རགས་
སྤྱན་དྲངས། འདས་ནས་ཞག་གསུམ་སོང་དུས་ཆོ་ག་ཚུགས་ཞག་ལྔ་སྦྲེལ་ཙམ་དུ་བྱས། ཡུལ་མི་དང་དགོན་
པ་ནས་དགེ་འདུན་རྣམས་ལ་འགྱེད་མི་ལ་མི་འཆོར་བ་གཅིག་བྱས། བདུན་ཚིགས་ཟླ་མཆོད་སོགས་ང་རང་
གིས་བཟུང་ནས་མ་ཆག་ཙམ་ལོ་མཆོད་རྟེན་བཞེངས་ཚུན་ཆད་ལ་བཅོམ་ལྡན་འདས་སྨན་བླའི་ཕོ་བྲང་དར་
ཆ་དང་ཚོན་གྱིས་ངོམས་པ་འདི་བཞེངས་པ་ཡིན། སྡེ་པ་ཆེན་པོ་མིན་པ་གཞན་གྱིས་འདྲས་དར་ཆ་ཡང་དཀའ་
གསུང་། བླ་མ་རྣམས་གཤེགས་རྗེས་སུ་དུས་མཆོད་རེ་ཙམ་འཛིན་པ། ཨོ་རྒྱན་གྱི་ཚེས་བཅུ་རེ་བྱེད་པ་ངེད་
རང་གི་དགོན་པ་ཕན་ཚུན་དུ་སྒྲུབ་མཆོད་རེ་གསོ་བ། མ་ནི་བ་རྣམས་ལ་ཚ་བ་རེ་འདྲེན་པ་སོགས་གང་
ལྕོགས་ཀྱི་དགེ་བ་དང༌། བླ་མའི་ཕྱོགས་ལ་གཏོང་བས། མིས་ཅི་བསམ་ཀྱང་། ངེད་རང་བློ་བདེ་བ་དང་

བི་མ་སྙིང་ཐིག
འཕྲལ་ཡང་སྐྱིད་པར་བྱུང་གསུང་། བདག་གིས་ཀྱང་ཙག་ཙག་ཅུག་མཛད་ཀྱང་མཛད་པ་ཆེ་བ་ལ་གཞན་དང་
མི་འདྲ་བའི་ཐུགས་ཤོགས་ཆེ་བ་གསུངས་པ་བཞིན་ཡིན་པར་གོ །ལུས་ངག་གི་ཞབས་ཏོག་ལ་སྤྱིར་གྱི་བླ་
མའི་ཞབས་ཏོག་ལ་དགེན་བཅུད་མ་བྱས། ཁྱད་པར་གང་གིས་གསུང་པ་ལ་གསུང་བཅག་པ་མེད། དེ་ལས་
ཀྱང་བྱམས་སྡིངས་སོགས་སུ་ནང་པའི་འདྲེན་འགུགས་དགོངས་པ་རྣམས་ལ་རྒྱགས་པ་དང་། དང་གདོས་
པའི་དཔེ་ཐུབ་པ་བྱས། བྱ་བཏང་ཆོས་ རྗེའི་ཐུགས་བཞེད་ལ་འཚར་གཅིག་བཞེས་འདུག་པས། བསོད་
སྙོམས་བྱས་ནས་གང་དེས་བསྒྲུབས་ནས་འབུལ་དགོས་བསམ། འཕན་ཡུལ་དུ་བཙལ་བསམ་རྙེད། བྱང་
སྟག་ལུང་དུ་འགྲོ་དགོས་བྱུང་ཡང་དམ་བཅའ་མཐར་སྐྱེལ་བསམ་སྟེ་བཙལ་བས་རྙེད་དེ་ཕུལ་བས་ཐུགས་
མཉེས་པར་བྱུང་། བླ་མ་གང་མཉེས་དེ་ལག་ན་ཡོད་ན་འབུལ། མེད་ན་བཙལ་ནས་རིན་གྱིས་བསླུ་བ་དད་པ་
ཅན་ལ་འདུག་ན་བསྐུལ་བ་སོགས་བྱས་པ་ཡིན་གསུང་ཡང་རྫོང་དུ་ཁྲིད་ཀ་གསུང་བ་ལ་ཕྱག་དཔེ་སྐྱིད་སྨད་
དུ་ལུས་ནས་མེད་གསུང་བ་ལ། གཞན་མ་རྣམས་ཨ་མདོ་བ་སོགས་ཀྱིས་ལམ་ལ་འཇིགས་ནས་འགྲོ་ཟེར་བ་
མ་བྱུང་། ཆོས་ཐུགས་རྗེས་འཛིན་ན་ངས་འགྲོ་ཞུས་པས། དེ་ལ་ཟླའོ་གཅིག་དགོས་གསུང་། མི་དགོས་ཞུས་
པས། གཞན་མ་འདྲ་ཡང་ཡོད་གསུང་། ངེད་གཉིས་ཕྱིན་ཕྱག་དཔེ་རྣམས་ངས་ཁུར་ཁོས་དར་དང་ཤ་དང་ལོ་
ཆས་རྩམ་པ་རྣམས་ཁུར་ཡར་ཡོང་དུས། བྱེ་མ་ཀླུང་གྲོང་དུ་རྟ་པ་བཅུ་དང་ཐུག རྒྱུག་པ་རིང་པོ་གཅིག་ཡོད་
པས་རྟའི་སྣ་གོང་ལ་བརྒྱབ་སྟེ་གདོང་བླངས། ཁོ་འབྲོས་སུ་བཅུག་པས་ཆད་ནས་འབྲོས་པ་ཡང་མ་བྱུང་བར་
འགྱེལ་ནས་ལུས་ཏེ། དྲ་བ་ན་གང་འདུག་དང་ལུས་ཆས་ཀྱང་ཤོར། ངས་རྟ་པ་གཉིས་གན་རྐྱལ་སྒྱེལ་རི་ཟུར་
དེ་ལ་འཛེགས་པས་ཕྱག་དཔེ་རྣམས་དྲངས་ཏེ། དྲུང་དུ་ལོ་རྒྱུས་ཞུས་པ། གོས་རྣམས་ངས་ཁུར་གཞན་མ་ཁོང་
ལ་བསྐུར་ན་འཚེངས་པ་ཞུས་པས། ཉིད་དེ། འདི་ཀ་གོ་བཅད་གཞན་མ་རྣམས་ཤོར་ཀྱང་ངའི་དཔེ་ཆ་མ་
ཤོར་བ་ལེགས་གསུང་མཉེས་པ་ཆེར་མཛད། དེ་ལ་སོགས་ཏེ་བླ་མའི་གསུང་བྱུང་ན་ཕྱིས་ཀྱང་མི་དོར་བར་
ཕྱིན་པ་མང་གསུང་། གཞན་རྟེན་གསུམ་བཞེངས་པ། གུང་ཐང་དང་། གྲ་ཐང་དང༌། ཞང་སྟེངས་སོགས་ཀྱི་
མཆོད་རྟེན་ཞིག་གསོས་བྱེད་པ་ལ་ལུས་ཀྱིས་གང་ལྕོགས་འབུངས་པས་སྒྲིབ་པ་དག་པའི་རྟགས་རེ་ཙམ་བྱུང་
བ་ཡོད་གསུང་། ངས་ནི་གང་གསུང་བསྒྲུབས་པ་ལས། བླ་མའི་བཀའ་གཅོག་མ་མྱོང་ཁྱོད་ཚོས་བླ་མའི་
བཀའ་བཅག་ན་སྐྱིད་པོ་མི་ཡོང་གསུང་། ལྔ་པ་ལྟར་ན་བླ་མ་རྣམས་ལས་གདམས་ངག་ཐོབ་ཚུལ་གསན་
ཡིག་ལྟར་ལགས། ཉིད་ཀྱིས་ཐོས་བསམ་ལ་སྦྱངས་པ་མཛད་ཚུལ་ནི། ང་རྒན་ཞུགས་ལྟ་བུ་ཡིན་པས་འཛིན་
64

རིན་པོ་ཆེ་འོད་གསལ་རང་གྲོལ་གྱི་རྣམ་ཐར་སོགས།
ཡངས་རྒྱུ་མེད། དང་པོ་རྫོགས་ཆེན་གྱི་གཏོར་མ་ཆོས་སྤྱོད་གསོལ་འདེབས། བླ་མའི་ལས་བྱང་ཆོས་སྐྱོང་
བསྐང་གསོ། ཞི་ཁྲོའི་བསྒོམ་ཁོག་དོན་ཕྲིན། བསྐང་བཤགས་རྣམས་ཉིན་ནུབ་ཁ་སྦྱར་ཏེ་བཟུང་ནས་བསླབས།
དེ་ནས་སྤྱོད་འཇུག ཐེག་གསུམ་གསལ་བྱེད་རྣམས་བློ་ལ་ཆུ་རྒྱུག་པ་འདྲ་བྱས། དོན་ཡང་གང་ཤེས་གོ་བར་
བསླབས། རྡོར་དབྱིངས་ལག་ལེན། ས་ཆོག་རྒྱས་པ། མཆོད་གར་ལ་སོགས་ཆ་ལག་ཚང་བ་དང་། ཚེ་དཔག་
མེད་གྲུབ་རྒྱལ་མ། ལྷ་དགུ་མ། ཀུན་རིག་གཞན་ཕན་འོད་ཟེར་ཆ་ལག་དང་བཅས། རྒྱུད་སྡེ་ལྔའི་སྒྲུབ་
མཆོད་བྱེད་ལུགས་རྒྱས་པ། བདེ་མཆོག་ལུ་ཧི་པ་རྣམས་ཁ་ཡོད་ལག་ཡོད་ཙམ་དུ་བསླབས་པ་ཡིན་གསུང་།
གཞན་ཡང་སྨན་ལྷ་ཀཾ་ཀ་ནི་སོགས་ཟ་ཆོས་དང་། བསྙུང་གནས་ཆོས་སྐོར་ལག་ལེན་དང་། མདོ་ཕྲན་ཚེགས་
སྨན་དཔྱད་སྐོར་ཕན་བྱ་དང་སྒྲའི་མཚམས་སྦྱོར་དུམ་གཅིག་སོགས་གང་ཤེས་འཛིན་ལ་ཁྱེར་ཁ་མེད་ནའང་
སྒྱིད་ལུག་མ་བྱས་པར་དཀའ་བ་སྤྱད་དེ་བསླབས། ཁྱོད་འཛིན་ཡངས་དུམ་པ་འདུག སློབ་གཉེར་བྱེད་པ་ལ་
རྩམ་པ་སྐྱེལ་མཁན་དང་གེགས་མེད་པར་བྱས་ཆོག་པ་རྣམས་འབུང་རྒྱུ་ཡིན། ང་འདྲ་བ་ཤི་ནས་དགོན་ཁོག་
འདི་ཚོ་འཛིན་པ་དང་། མིའི་སྣ་ངོས་བསྟུན་བསྟུན་གྱིས་མི་འོང་གསུངས་པས་བདག་ལ་ཇི་ལྟར་གསུང་
གསུངས་པ་བཞིན་བྱུང་། ད་ཉམས་ལེན་མཛད་ཚུལ་ནི་ཁྱོད་སྒོམ་བྱེད་འདོད་ན་འདི་འདྲ་པས་མི་ཡོང་། ངེད་
ཚོ་དང་པོ་ཆོས་ལ་བློ་སོང་ཙ་ན་སྤྱིར་གྱིས་ཆོས་སྒོར་ཞུགས་ནས་དགོན་པ་དང་མ་བྲལ་ཙམ་དུ་བྱས་དུས་གལ་
ཏེ་ཀླུངས་སུ་ཕྱིན་ནའང༌། ཁྱིམ་པའི་ནང་དུ་མི་འགྲོ་བར་ཞག་རེ་ཙམ་ལུས་ནའང་ཅོག་པུ་སོགས་འགོལ་བར་
སྡོད་པ། ཁྱད་པར་བྱམས་སྡིང་། ཞུལ་གང་པོ། རྫ་སྤོ་མཐོ། ཚལ་མིན་རི་ཁྲོད། དཔལ་སྡིངས་ཀྱི་སངས་རྒྱས་
སྒོམ་ཁོང་། རི་བོ་བསམ་གཏན་གླིང་། ཆོས་ལུང་གི་བྲག་ཕུག་ཞར་མ། ཡང་རྫོང་ལྷན་རྫོང་། སྤང་པོ་སྡིངས།
རི་བོ་བདེ་ཆེན་ལ་སོགས་ཏེ་བླ་མ་གོང་མའི་སྒྲུབ་གནས་དང་རི་བྲག་རྣམས་སུ་གོས་བེམ་དུག་དང་། ཁྱི་ཐུལ་
རེ་དང་། རས་རྐྱང་བྱས་དུས་རས་ལ་བརྟེན། ལྟོ་འཕྲུལ། རྟག་ཏུ་ངུ་། བདུད་རྩི་ རིལ་བུ། དབང་ལག ཆུ་
སོགས་ལ་བརྟེན། དཀའ་ཐུབ་བཅུད་ལེན་མ་བྱས་དུས། རྒྱགས་ལ་སྲས་སྲི་ཡགས་བྱས་ནས་མུན་ཁང་འདག་
འབྱར། རི་མི་འབེབས་ཐབ་སྤངས་ལ་སོགས་མང་དུ་བྱས་པ་ཡིན། ཆོས་བྱེད་པ་ལ་ལྟོ་གོས་ལ་གྱོང་རེ་ཙམ་
འགེལ་དགོས་པ་ཡིན། ཁྱོད་ཚོས་དཀའ་ཐུབ་སོགས་ཅིའང་། ཆོས་ཉན་པའི་དུས་འདིར་དེ་རིང་གི་གྲོའི་རྐྱེན་
མི་ཐེག་པར་ཆོས་ཐུན་ཆེ་ཙམ་བྱུང་ན་ང་ལ་འཐབ་ཚད་ཚད་ཡོད་པར་འདུག 
དེ་ལ་བྱང་ཁ་བ་འདི་ཚོ་ཐབས་
རྡུགས་པར་འདུག འདི་འདྲས་མི་ཡོང་། གོང་གི་བཞིན་དགོས་པ་ཡིན་གསུང་། ང་དང་པོ་ནས་དཀའ་ཐུབ་
605

བི་མ་སྙིང་ཐིག
སོགས་བྱེད་པ་ལ་བློ་འགྲོ་བས་གཞན་གྱིས་བྱེད་ཀྱི་ཟེར་བ་ལ་འགྲན་སེམས་སྐྱེས་པས། གྲོགས་མཆེད་
གཅིག་བདུད་རྩི་རིལ་བུ་བྱེད་ཟེར་བ་ཐོས་པས་ང་རང་ཡང་ཟ་དགོས། དེ་རིང་རང་ཚོད་གཅིག་ལྟ་བསམ་
ནས་ངེད་རང་གི་དྲི་མ་གཅིག་བཏང་ནས་དེ་ལ་གཡམ་པའི་ཐུར་མ་བཙུག་གྱུར་མིད་བྱས་པས། འདི་ལས་
སྨན་སོགས་སྦྱར་བས་བཞིན་ཏེ་ཞིམ་བསམ་སྤྲོ་བ་སྐྱེས་གསུང་། རྟིང་དུ་བཅུད་ལེན་སོགས་ཀྱི་ལུང་ཐོབ་ནས།
ཞུ་ལར་རྒྱུད་ཕྱིའི་བསྙེན་པར་བྱེད་པའི་རིལ་བུ་བྱས་ཟས་གཞན་གྱི་འཁྲི་བ་བཅད་ནས། སྔོན་ཏུ་ཟླ་བ་དྲུག་
རྟིང་དུ་ཟླ་བ་བཞི་བྱས་པས་ཤིན་ཏུ་འཇམ་པར་བྱུང་། བྱམས་སྡིངས་སུ་དབྱར་ཟླ་བ་དྲུག་ཐབ་སྤངས་བྱས།
རྩམ་ཁལ་ཕྱེད་དང་གཉིས་ལ་བརྟེན་ནས། དགེ་སྦྱོར་སྨྲར་བར་བྱུང་། ཡང་བྱམས་སྡིངས་སུ་ལོ་མཚམས་
གཅིག་གི་ཁོངས་སུ། རྒྱུད་སྡེ་ལྔའི་སྒྲུབ་མཆོད་བསྙེན་པ་བྱས་པས་བར་ཆད་ཀྱི་སྣང་བ་དུམ་གཅིག་བྱུང་བ་
བསྐྱེད་རིམ་དང་ལྟ་བས་ཟིན་ཏེ་དགེ་སྦྱོར་གྱི་གྲོགས་སུ་སོང་བ་བྱུང་བས་དགེ་སྦྱོར་འཕེལ་བར་བྱུང་གསུང་།
དེ་ལ་སོགས་ཏེ་བྱམས་སྡིངས་སུ་སྔ་ཕྱི་དྲིལ་བས་ལོ་བཞི་ལྔ་ཙམ་མཚམས་བྱས་བསྡད་པས་སྐྱིད་པར་བྱུང་
གསུང་། ཚལ་མིན་རི་ཁྲོད་དུ་མུན་ཁང་བྱས་དུས་རྟོགས་ལྡན་ཆོས་དཔལ་དང་ལྷན་ཅིག་ཏུ་ཕྱི་སྒོ་གཅིག ནང་
སྒོ་ཐ་དད་དུ་ཡོད་པས་ཁོང་ཉམས་གཅིག་འུར་བས་དེས་རྐྱེན་བྱས་ངེད་རང་ཡང་འུར་བས་རྡོ་ཆུང་ཆིག་
བརྩེགས་བྱས་པའི་བླ་གཡེལ་དེའི་རྩིག་ཁར་རྒྱུག་པས་རྡོ་བྲུལ། ངེད་རང་གཉིས་མ་འགྱེལ་བས་མི་རྣམས་
ཀྱིས་ཡ་མཚན་ཙམ་བྱས། གཞན་ཡང་སྦྱོར་དྲུག་གི་རྟགས་རྣམས་ལེགས་པོ་རང་བྱུང་གསུང་། དཔལ་ལྡན་
སྡིངས་སུ་ཨ་ཁུ་བཀྲས་དཔལ་གྱིས་གོང་གིས་ཕུག་དེར་དབྱར་གཅིག་ཟླ་བ་གསུམ་ཟན་སྐམ་རྐྱལ་ཆུང་གང་
ལ་བརྟེན་ནས་ལྕང་ལྷ་བ་ལ་ཟན་སྐམ་རྡོག་པོ་དང་པོར་བདུན་མ་བཏབ། དེ་ནས་སྔ་མ་དེ་ལ་ཞག་རེ་བྱས་
བསྡད་པས་ཉམས་རྟོགས་ཀྱི་ཤུལ་དུམ་པ་བྱུང་། ཡིད་ཀྱང་སྟོང་པ་འདྲ་བས་དབྱར་ནི་ལོ་མ་དང་ཟན་སྐམས་
འདིས་ཆོག དགུན་ནི་འབྲུ་མ་རིལ་བུ་སོགས་བྱས་ཆོག དགེ་སྦྱོར་སོགས་ནི་འཕེལ་བར་འདུག བསོད་
སྙོམས་སོགས་ལྟོ་གོས་ཀྱི་འདུན་མ་མི་བྱེད་པར། དགེ་སྦྱོར་ཁོ་ནས་དུས་འདས་པ་བྱེད་བསམ་བྱུང་གསུང་།
བྲག་ཕུག་ཞར་མི་ཤར་དེར་རས་པ་བསམ་ཤེ་དང་ངེད་གྲོགས་མཆེད་གཉིས་ཀྱིས་བསྡད། འབྲུ་ཆན་བྱས་
ནས་བྲེ་གསུམ་ལ་ཟླ་བ་གསུམ་ཐུབ་པའི་རྩིས་བྱས་པས་ཁོང་བཅུད་ལེན་ཟླ་བ་གཅིག་བསྡད། ངས་ཆན་ཐུར་
མ་རེ་འགམས་པས་ཆན་ཕོར་པ་གང་གི་རྒྱགས་ལྷག་ཡང་བྱུང་། དགེ་སྦྱོར་ཡང་འཕེལ་བ་རང་གཅིག་བྱུང་།
ངེད་གཉིས་ཀྱི་བྲག་སྐྱིབས་ཆུང་བས། ཤིང་ཐོག་སྐལ་བ་ལ་ཐིགས་པ་བྱུང་བ་ལ་ལེན་དུ་ཕྱིན། ཁོང་གི་འདུག་
606

རིན་པོ་ཆེ་འོད་གསལ་རང་གྲོལ་གྱི་རྣམ་ཐར་སོགས།
ས་ལ་ཡང་ཡོད་ཚད་འདུག་ཕད་ཆུང་གཅིག་སས་བཀང་ཁྱེར་ཏེ་ཤོད་དེ་ནས་ཐོགས་དེར་སྒྱུར་བས་རང་རེའི་འདི་
འདྲ་འཇིགས། ཁྱེད་རང་གི་ཆོས་ཡོང་པ་འདུག ང་འདྲས་མི་ཡོང་བ་འདུག་གསུང་བྱུང་། ཆོས་རྗེ་དཀོན་རྡོར་
བ་ལ་རས་ཆུང་སྙན་བརྒྱུད་དང་། གཏུམ་མོ་གསང་སྒྲུབ་ཀྱི་སྒོ་ནས་རས་རྐྱང་ཞུས། རི་བོར་ལོ་སར་ཟླ་བའི་
གྲང་སྒང་ལ་ཁ་ནས་ལུད་པ་འདོར་དུས་ནམ་མཁའ་ལ་ཆགས་ཏེ། ས་ལ་འཐོར་འགྲོ་བའི་དུས་དེར་ངེད་
གྲོགས་མཆེད་གསུམ་བཞི་ཞིག་གིས་རས་འབུད་བྱས། ངེད་གཉིས་དྲག་པ་བྱུང་སྟེ། དྲོད་ཀྱིས་རས་ཐུབ་པ་
བྱུང་བས་རྩ་བཟང་གསུང་ཆོས་རྗེ་ཡང་མཉེས་པ་ཙམ་བྱུང་། དེ་ནས་བཟུང་སྟེ་འཁྲུལ་འཁོར་གྱི་ཁྲིགས་མ་
ཆགས་པར་བྱས་པས། ལུས་སྔར་དང་ཡང་མི་འདྲ་བར་ཡང་བ་སོགས་ཡོན་ཏན་དུམ་པ་བྱུང་། རྙིང་དུ་ཆོས་
དྲུག་གི་ཕྱི་ནང་གསང་བ་འཁྲུལ་འཁོར་ཉི་ཤུ། ལམ་འབྲས་ཀྱི་ཕྲིན་ལས་སུམ་ཅུ་རྩ་གཉིས། སྨྲ་བཞི་འཆི་མེད་
འཁྲུལ་འཁོར་སོགས་མ་ཆགས་པར་བྱས་པས། བོག་ཆེར་འཕེལ་བས་ཡིད་ཆེས་ཏེ་བྱེད་སྤྲོ་བར་བྱུང་གསུང་།
སྤངས་པོ་སྡིངས་ན་ཆོས་རྗེ་པ་སྟོད་ལུང་དུ། བླ་མ་གཅིག་གི་ཆོས་ཞུར་གདན་འདྲེན་དུ་བྱུང་བས་ཆོས་བཀའ་
མང་དུ་ཞུ་སྒྲོས་སུ་འདུག་པས། ཕྱགས་ཕྱིར་བདག་ཀྱང་འཁྲིད་པར་ཞུས་པས་ཆོས་ལ་ཚུད་དེ། གཞི་པ་ལ་
གཟན་པས་བསྡད་པ་འཐད་གསུང་། ཆོས་ལ་ཚུད་ན་གཞི་པའི་ཆ་དེ་འཐུང་དགོས་པ་འདྲ། གཞན་ཐིགས་མ་
གཅིག་མི་ཟ་བར་དམ་བཅའ་འབུལ། ངེད་རང་ལ་གསེར་འདབ་གཅིག་ཀྱང་ཡོད། བདུད་རྩི་རིལ་བུ་རྐྱལ་
ཆུང་གང་ཡང་ཡོད། ཁར་སོང་ནས་ཀྱང་རིལ་བུ་བྱས་པ། འདི་གཉིས་ཟད་ནས་གཏོར་ཆ་ཏིང་ཤགས་ཀྱང་
ཡོད། ཅིས་ཀྱང་འཁྲིད་པར་ཞུས་པས། འོ་ན་གཞན་མས་མིག་ལྟོས་ལོངས་ཁྱེད་རང་སྔོན་ལ་སོང་ལ་ངའི་
སྒུག་སྡོད་གྱིས་གསུང་། གཞན་མས་མ་ཚོར་ཙམ་བྱས་ཕྱིན་ནས། ལམ་ལ་ཆུ་སྐོར་འདྲར་ཙམ་བསླངས་པས།
ནས་ཁལ་ཕྱེད་དང་གཉིས་ཚོད་ཅིག་བྱུང་། དེ་ལ་གཞི་མ་བྱས་རིལ་བུ་ཡང་དུམ་པ་ཟོས་གསེར་དེ་ཡང་ནད་
པ་དེས་ཉོས། ཆོས་ཀྱི་དགོས་ཆ་བྱས། ཆོས་ཐོབ་ཆེ་བ་ཡང་བྱུང་། རིལ་བུ་ཟ་བ་གཞན་གྱི་ཚོར་བས་བཀྲེས་
མཐོང་གི་དུམ་པ་སྟེར་བ་ཡང་བྱུང་བས་རྒྱགས་ཀྱང་མང་བར་ཡང་བྱུང་གསུང་། ཆོས་ཞུ་བ་ལ་ཡང་རྒྱགས་
སོགས་མ་ཐོགས་ཁྱེར་རྒྱུའམ། ལྟོ་གོས་ལ་གྱོང་ཐུབ་པ་དཀའ་བ་དེར་འདུག ངས་ནི་ལྟོ་གོས་སོགས་ཡོད་ན་
ཁྱེར་མེད་ན་གང་བྱུང་ལ་བརྟེན་ལོ་ཉི་ཤུ་རྩ་གསུམ་ནས་བཞི་བཅུ་ཞེ་གསུམ་པར་དཔལ་ལྡན་སྡིངས་ཀྱི་དགོན་
པ་མ་བྱུང་རིང་སྤྲང་པོ་རྒྱལ་ཁམས་པ་བྱས། བླ་མ་རྣམས་དང་མཇལ་ཐུབ་ཚད་མཇལ། གདམས་ངག་ཞུ་ཐུབ་
ཚད་ཞུས། ཉམས་སུ་བླངས་པ་དེ་སྒོམ་ཐུབ་ཚད་བསྒོམས། མདོར་ན་ལྟོ་གང་བྱུང་གོས་རས་རྐྱང༌། དེ་མིན་ཁྱི་
607

བི་མ་སྙིང་ཐིག
ཐུལ་ལ་བརྟེན་པས་བླ་མ་རྣམས་ཐུགས་ལ་འདོགས་པ། ཆོས་དབང་ཐོབ་ཆེ་བ། གྲོགས་མཆེད་རྣམས་དང་
མཐུན་པ། དྲག་ཞན་ཉེ་རིང་སུ་ལའང་བསྟུན་མི་དགོས་པ། གང་དུ་བསྡད་ཀྱང་ཆགས་སྡང་མི་དགོས་པས།
དགེ་སྦྱོར་འཕེལ་བ་སྐྱིད་པ་རང་བྱུང་གསུང་། དཔལ་ལྡན་སྡིངས་ཀྱི་བླ་མ་འདི་བྱས་ནས་བྱེད་དཀའ་རུ་སོང་
ནས་དཔོན་པོ་སོགས་དྲག་ཞན་གྱི་སེམས་འཛིན། གྲྭ་པ་དམུ་རྒོད་ཀྱི་ལོག་སྒྲུབ། གྲོགས་པོ་མཉམ་མཉམ་
གྱིས་མཐོ་གནོན། ཤ་ཚ་གཡོག་བྱེད་ཀྱི་སྣ་ངུར། ཡོན་བདག་ཕོ་མོའི་བྱོན་གཤེགས། ཡུལ་མི་ངན་པ་རྣམས་ཀྱིས་
འཚེ་བ་སོགས་མ་སྐྱིད་པའི་མགོ་དོད་པ་འདྲས་བྱུང་། ཆོས་སོགས་ཞུ་ཡང་བླ་མའི་མིང་འདྲ་བ་དེས་མི་རེ་དགུ་རེ་
ཆེ་བས་དཀའ་བ་ཙམ་བྱུང་སྟེ། བླ་མ་ཚུར་དགོན་པར་གདན་འདྲེན་པ། ཕར་ངེད་རང་འགྲོ་བ་སོགས་སྟབས་
གང་འགྲིགས་བྱས་ནས། གྲྭ་བུ་སློབ་དང་ཡོན་བདག་ཕོ་མོ་རྣམས་ལ་ཡང་ཕན་པ་དང་། ཞར་ལ་ཚངས་པར་
བྱས་པ་ཡིན་གསུང་། ཁྱེད་རང་ཚང་ལ་གང་ཡོད་འདི་ཚང་མར་ཞུས་ན་དེས་ཆོག་པ་ཡོད། ངས་ཁང་པ་འདི་
ཆོས་ཀྱིས་ཚིལ་ནག་བརྐྱངས་པ་བཞིན་བྱས་ནས་ཡོད་པ་ཡིན་ཏེ། ཆེད་གཉེར་ཆེར་མི་འདུག དེ་ནས་བླ་མའི་
མིང་གོག་བྱས་ནས་གཞན་ལ་ཞུ་བ་ལ་རྒྱུ་ཆ་རྐྱེན་མང་དུ་དགོས། དཔོན་སློབ་ཀྱི་རྟེན་འབྲེལ་འཛོམ་པ་ཡང་
དཀའ་བས། དེ་ལས་འདིར་བྱས་ཆོག་པ་ནི་བོད་པ་ཡིན་པས། ད་ལྟ་ཞུ་ན་དགའ་གསུང་། ཁྱེད་རང་ཚོ་རོ་
ཉལ་ཉལ་རང་མི་བྱེད་པར་རྒྱུན་དུ་བླ་མའི་རྣལ་འབྱོར་གསོལ་འདེབས་རེ་ཡང་བྱེད། ཡི་དམ་གྱི་ལྷ་གཅིག་
ཀྱང་གཙོ་བོར་བཟུང་སྟེ་བསྙེན་པ་བྱེད། ཆོས་སྐྱོང་གཅིག་ལ་གཏོར་མ་མ་ཆགས་ཙམ་རེ་བྱེད་དགོས་པ་ཡིན།
ངེད་ནི་ཐོ་རངས་བླ་མ་དམ་པ་རྣམས་ཀྱི་རྣལ་འབྱོར་སྤྱི་འདུས་རེ་སྒྲོམ། རྫོགས་པ་ཆེན་པོའི་ལམ་ཟབ་བླ་མའི་
གསོལ་འདེབས། བི་མ་ལའི་གསོལ་འདེབས་སྐུ་བཞིའི་གསོལ་འདེབས་ཕོ་ཉ་མྱུར་མགྱོགས། རང་གི་བློས་
བྱས་པའི་གསོལ་འདེབས། བརྒྱུད་པ་གང་ནས་བརྒྱུད་པའི་ཆོས་དེ་འཆད་དུས་དང༌། སྒོམ་དུས་དེའི་གསོལ་
འདེབས་མ་ཆགས་ཙམ་བྱས་པས། བླ་མ་རྣམས་ཀྱིས་བྱིན་གྱིས་བརླབས་ཏེ། ལུས་སེམས་བདེ་བ་དང་ཆོས་
རེ་ཙམ་བཤད་ཀྱང་བར་ཆད་ཉུང་ཙམ་བྱུང་། སློབ་མ་ཡང་སྒོམ་པ་རྣམས་ལ་བློ་ཡུལ་དུ་བབས་ནས་ཕན་པ་
ཡང་དུམ་པ་བྱུང་བས། བླ་མ་ལ་གསོལ་བ་འདེབས་པའི་ཡོན་ཏན་ཡིན་བསམ་པ་ཡོད་གསུང་། དང་པོ་གུ་རུ་
དྲག་སྒྲུབ། ཕྱག་ན་རྡོ་རྗེ་ཨུ་ཙརྱ། ཁྲོས་ནག རྟ་མགྲིན་ཡང་གསང་ཁྲོས་པ། རྟ་མགྲིན་ལྕགས་རལ་ཅན་ལ་
སོགས་པ་དྲག་པོའི་ལྷ་མང་དུ་བསྒྲུབས་པས་རྟགས་ཐོན་པ་བྱུང་། རྒྱལ་པོ་ལ་སོགས་གནོད་པ་ལ་དྲག་སྒྲུབ་
འདི་བསྔགས་པར་འདུག་པས། ད་ལྟ་བསྐྲད་པ་སོགས་བྱེད་པ་ནི་དེ་ཡིན་གསུང་། དཔལ་བདེ་མཆོག་འཁོར་
608

རིན་པོ་ཆེ་འོད་གསལ་རང་གྲོལ་གྱི་རྣམ་ཐར་སོགས།
ལོའི་དབང་དང་ལུང་རྣམས་ཐོབ་ནས་གྲངས་བསྙེན་དང་དེ་ནས་ཞག་རེ་བཞིན་ཡི་གེ་བདུན་མ་ཁྲི་ཚོ་རེ།
གཞན་མ་གང་ལྕོགས་རེ། ཚེ་དཔག་མེད་གྲུབ་རྒྱལ་མ་ལ་ཁྲི་ཚོ་རེ། ལྷ་དགུའི་སྙིང་པོ་དང་ཡང་སྙིང་ལ་ཁྲི་ཚོ་
རེ༑ གཟུངས་གང་ལྕོགས་རེ་དེ་བར་བསྒྲངས་པས་བྱིན་རླབས་ཞུགས་པ་འདྲ་ཡང་བྱུང་། ཁྱད་པར་དུ་ཕོ་ལོ་
བདུན་ཅུ་ལ་ཟིན་འདུག བར་དུ་ནད་དྲག་པོ་གཉིས་གསུམ་བྱུང་སྟེ་རྐྱེན་བྱས་ནས་མི་ཤི་བར་བསྡད་ཆོག་པ་
ཡི་དམ་རྣམས་ཀྱི་ཐུགས་རྗེ་ཡིན་གསུང་། ཆོས་སྐྱོང་ཡང་དམ་ཅན་སྡེ་ལྔ་ལ་བསྐང་གསོ་དང་། རྒྱུན་གཏོར་
བྱས་པས་རང་ལ་ཡང་འཁོར་བ་དང་། ཆོས་འཆད་དུས་ལོངས་སྤྱོད་རེ་ཙམ་འདུ་བའི་ཡོན་ཏན་དང་། གནོད་
པ་རེ་ཙམ་བྱུང་ན་མ་འབད་ཀྱང་རྟགས་རེ་ཡོང་བ་འདྲ་འདུག གཟའི་སྒོ་ནས་ནད་པའི་གཏོར་མ་རེ་ཙམ་བྱས་
པས་ཕན་པར་བྱུང་། ཁྱོད་རང་ཡང་འདིའི་ཚིག་བརྒྱུད་མ་འདི་ཉོན་སྟེར་བ་ཡིན་གསུང་། ནི་གུ་དང་འབྲེལ་
ནས་མགོན་པོ་ཕྱག་དྲུག་པ་འཁོར་བཅས་ལ་གཏོར་མ་དང་བསྙེན་པ་ཡང་དུམ་རེ་བྱས་པས་བར་ཆད་རེ་ཙམ་
སེལ་བའི་རྣམ་པ་དང་། རྨི་ལམ་དུ་ཡང་སྣང་བ་ཐོབ་པའི་རྣམ་པ་བྱུང་གསུང་། དགོན་གོག་འཛིན་པ་དང་
ཆོས་རེ་ཙམ་འཆད་སློབ་མ་རེ་ཙམ་པའི་མི་ཡིན་ན། ཆོས་སྐྱོང་རྣམས་ལ་གཏོར་མ་རེ་བྱེད་པ་ནི་དགོས་བྱེད་
ཆེན་པོའི་རིགས་སུ་འདུག མཐུ་རང་མི་བྱེད་ཀྱང་ལྕགས་རི་དང་། ཆོས་འཆད་དུས་ཡེ་ཤེས་པ་རྣམས་གཏོར་
མས་མཉེས་པར་བྱས་པས་བར་ཆད་སེལ་བ་ཨ་ཅང་ཆེ་སྟེ། དེ་རྣམས་ཀྱི་འཁོར་གྱི་འཇིག་རྟེན་པ་ཚོ་མ་མགུ་
ནའང་བར་ཆད་བྱེད་པ་གཅིག་ཡིན་པར་འདུག ང་དཔལ་སྡིངས་སུ་ལོ་གཉིས་གསུམ་དུ་བྱས་པས་ཁྲིད་པ་
ཡང་མང་དུ་བྱུང་། དེའི་ནང་ནས་མུན་ཁང་ལ་ནན་ཏན་བྱས་པས་མཚམས་བྱེད་པ་དང་། རྟགས་ཐན་ཐུན་
བྱུང་བ་ཡང་མང་དུ་བྱུང་བས་ཕན་པ་ཡང་ཆེར་བྱུང་། ལོ་སྟེང་གཅིག་བྱས་པས་ཁྲིད་པ་མང་པོ་བྱུང་། ཉིན་
གཅིག་གྲགས་པ་དཔལ་ལྡན་ལ་ཇོ་ནང་བསྟན་མ་ཡིན་ཟེར་བ་གཅིག་བབས་པ་འདྲ་འདུག་པས། ཁྱོད་ཀྱིས་
སོང་ལ་གཏོར་མ་ལ་ཆེད་གཉེར་མ་བྱས་ངས་འབུངས་པ་ཡིན་ཟེར་བས་ངེད་རང་གིས་ཀྱང་ཆེད་གཉེར་ཡང་
ཆེ་ཆུང་བྱས། ཁ་ལ་ང་ཁྱོད་འདྲས་མ་འབུངས་ཀྱང་མ་འབུངས་བྱས་པས། དེ་ག་ཡིན་ང་འགྲོ་ཁྱོད་ཀྱིས་གྱིས་
ཟེར་བས། དེའི་རས་ལེགས་པོ་བྱུང་ནའང་སྟེང་དུ་དྲུག་སྦྱོར་ཡེ་མ་ཚུགས་པར་ལོ་མང་པོ་སོང་རྗེས་བྱས་པས་
འཛེར་བ་ཙམ་བྱུང་བས། དེས་ན་ཁྱོད་ཚོ་ཡང་ཆོས་རེ་ཙམ་འཆད་པ་བྱུང་ན་གཏོར་མ་ལ་ནན་ཏན་རེ་ཙམ་
དགོས་པ་འདུག་གསུང་། དྲུག་པ་ལྟར་ན་ངེད་རང་གིས་བཟུངས་པའི་དགོན་པ་བཞི་པའི་གྲྭ་པ་བགྲེས་
གཞོན་གཅོང་ཅན་ཉམ་ཆུང་ཡན་གཙོ་བོར་ཆོས་ཀྱིས་བསྐྱངས་ཏེ་ཁྲིད་ཁ་རེ་ཙམ་ཚུགས་པར་བྱས། ལུང་ཕྲན་
609

བི་མ་སྙིང་ཐིག
དབང་སོགས་གང་དགོས་ཀྱི་སྒོ་ནས་ཕན་སེམས་མ་དོར་བྱས་པ་ཡིན་གསུང་། གཞན་ཡང་ཆོས་ཀྱི་ཕན་པ་སྣ་
རེ་ཙམ་བྱས། སྨན་དང་སྨན་དཔྱད་གང་ཤེས་འདིས་ནད་པ་སོགས་ལ་གང་ཕན་བྱས། མདོར་ན་ཚེ་འདས་
གཅིག་གི་ཆོ་ག་དབང་བསྐུར་ལ་ཕྱིན་ཀྱང་འདི་ངས་ཅིས་ཀྱང་འདྲོངས་པར་བྱེད་པའི་བསམ་པས་བྱེད་པ་ཡིན།
དེ་འདྲའི་དོན་བྱེད་པ་ལ་བསམ་པ་དེ་ཅི་ནའང་གཙོ་ཆེ་བ་ཡིན་རིགས་སུ་འདུག 
ཕ་ཇོ་ཕུར་བཀྲས་འདས་
ནས་བདུན་ཚིགས་ཀྱི་ཆོས་མཚོན་པ་གཅིག་ཤུལ་མ་རྣམས་ཀྱིས་བསྐྱལ་ཁྱེད་རང་ཨ་ཁུ་ཕ་ཇོ་འདས། ཁྱོད་
ཀྱིས་འབུངས་ཟེར་བས་དེ་ཙུག་བྱེད་བྱས། རྒྱུད་སྡེ་ལྔའི་སྒྲུབ་མཆོད་བཙུགས་འདུན་པ་དྲག་པོ་བྱས་པས། རྨི་
ལམ་ལ་ཕ་ཇོ་མི་གཞན་ཅིག་གི་ཟླ་ལ་མུན་ནག་ཡོད་པའི་མཐའ་འདྲ་ཞིག་ལ་སོང་བས། ངས་རི་རྩེ་ཅིག་ལ་
ཁྲིད་བདེ་བ་ཅན་གྱི་ལམ་བསྟན་པས། དེ་ཕྱོགས་ལ་འཕུར་སྙོམ་བྱེད་པ་ཞིག་བྱུང་། གཞན་ཡང་བློ་བཟང་པོ་
འགའ་རེ་ལ་བྱུང་གསུང་། མདོར་ན་བསྟན་པ་ཨ་ཅང་ཆེ། གཞན་མ་མི་དང་གྲོག་སྤུར་ཡན་ལ་ཟན་ཁམ་བུ་རེ་
སོགས་ཀྱིས་ཕན་ན་བསམ་པ་བྱས། ངེད་རང་སངས་རྒྱས་སྒྲུབ་པ་ལ་སྡིག་པ་ཡང་ཆུང་དུས་གནོད། དགེ་བ་
ཡང་ཆུང་དུས་ཕན་པ་ཡིན། ཁྱེད་རང་ཚོ་ཕོར་བ་གང་གི་སྟེང་ནས་ཀྱང་ཕུད་ཀྱིས་དཀོན་མཆོག་མཆོད། ལྷག་
དེ་ནས་ཁྱི་ཟན་བཅངས་པ་རེ་བྱེད་དགོས་པ་ཡིན་གསུངས། བདུན་པ་ལྟར་ན་གཟུགས་ཅན་གཟུགས་མེད་ཀྱི་
ལྷ་འདྲེ་གློ་བུར་གྱི་ལྷ་འདྲེ་སོགས་ཀྱིས་ཆེར་མ་ཚུགས། བྱ་བཏང་བྱས་དུས་ལམ་དགྲ་དང་ཇག་པ་བྱུང་བ་མང་
སྟེ༑ དགྲ་བྱེད་པ་ཚུར་བྱུང་སྟེ་ཕར་གཟན་བཀལ་བ་རྐྱང་ཡིན། དགོན་པ་རྣམས་བཟུང་ནས་ཉམ་ཆུང་ལ་
གནོད་པ་རེ་ཙམ་དང་། རྐུན་མ་རེ་ཙམ་བྱུང་བ་རྣམས་མཐུ་གཏད་ངན་པ་མ་བྱས་ཀྱང་། ཐབས་གང་མཁས་
ཀྱི་སྒོ་ནས་བཏུལ་བས། ཕར་ཞྭ་རང་འབུད་མི་དགོས་པ་འདི་ཡིན་གསུང་། ངན་པ་རང་བྱས་པ་གཅིག་ལ་
གཏོར་མ་སོགས་མ་བྱས་ཀྱང་ཆོས་སྐྱོང་རྣམས་ཀྱིས་ཤགས་འབྱེད་རེ་ཙམ་བྱུང་བ་འགའ་རེ་བྱུང་གསུང་
བྱམས་སྡིངས་སུ་རྒྱུད་སྡེ་ལྔའི་བསྙེན་པ་བྱས་དུས་སྤྱིལ་པོ་དེའི་སྒོ་དེ་མཐོ་པོར་འདུག་སྟེ་ནང་བཙུན་པ་འདྲ་
པའི་གདོང་མཆུ་དམར་ཞིང་རས་ཀྱམ་དང་ཞྭ་ཐེབས་གྱོན་པའི་གཟུགས་ནམ་མཁའ་ལ་སྙེགས་པ་གཅིག་
གཉིད་ལ་སོང་བའི་རྨི་ལམ་དུ་འདུག་པས། དང་པོ་སྐྲག་དངངས་ཀྱང་བྱུང་། དེ་ནས་དྲག་སྒྲུབ་ཀྱི་བསྐྱེད་རིམ་
འཁོས་ཆེ་བ་ཙམ་དུ་བྱས། རྨི་ལམ་དེ་ཡང་ཟིན་བྱུང་བས་བདེན་མེད་ཀྱི་ལྟ་བས་ཀྱང་ཟིན། གཉིད་སད་དུས་
ནང་དེ་འོད་གསལ་དུ་མེར་རེ་འདུག དེ་ཁའི་ངང་དུ་བཞག་པས་ཕྱི་སྣང་བ་ཐམས་ཅད་ཀྱང་འོད་གསལ་དུ་
སོང་བསམ་པའི་ཉམས་ཞིག་བྱུང་ནས། བདེན་མེད་ཀྱི་ཚིག་མང་པོ་ཁ་ནས་འདོན། ལུས་གར་ཐབས་སུ་བྱེད་
610

རིན་པོ་ཆེ་འོད་གསལ་རང་གྲོལ་གྱི་རྣམ་ཐར་སོགས།
པའི་ཡུན་རིང་དུ་འཁྲབ་པ་ཞིག་བྱུང་གསུང་། དཔལ་སྡིངས་སུ་མཚམས་གཅིག་ཀྱང་བྱས། དཔེ་ཆ་འདྲ་
བཞེངས་བྱེད་ཀྱི་གཟིམས་ཁང་དུ་དབྱར་གཅིག་དེར་བསྡད་ཙ་ན་ཐོག་སྨད་དགུ་ངེད་རང་ཉལ་ཡོད་པའི་ཐོག་
གོང་མ་དེ་ངེད་རང་གི་ཐད་དེ་ཁ་ཡིན་པར་འདུག ཉལ་བའི་སྟེང་གི་ཐོག་དེ་ནས་འདོམ་དོ་ཙམ་འཁྱོག་འདུག་
པས་བབ་དུས་ཡུག་གཅིག་བརྒྱལ་འདུག་དེ་ནས་གཞོབ་དྲི་དང་མེ་དྲི་ཆེན་པོ་འདུག་སོང་ངའི་ཁང་པ་ གང་
དེའི་བཞི་ཐོག་ཕུག མཛོ་མོ་གཅིག་དང་བ་ཆུང་གཅིག་ཤིང་རང་ལ་ཅང་མ་བྱུང་བས་རྟིང་དུ་འཇིགས་པ་ཙམ་
གྱིས་དཀོན་མཆོག་གི་ཐུགས་རྗེ་ཡིན་པར་གོ དེ་ནས་གནང་གཞེས་ཙམ་ལ་བུ་འདྲེན་འཛམ་ཟེར་བ་གཅིག་
ཡང་ཁན་ཡོད་པ་དེ་ལ་ཨོ་རྒྱན་གྱི་མཆོད་གནས་རྒྱ་མཚོ་འབེབས་ཀྱི་ཡོད་པས་མོ་བབ་ནས། དགོན་པའི་སློབ་
དཔོན་ཡ་གི་དང་ལྷ་འདྲེ་རྣམས་འཁྲུགས་པས་སློབ་དཔོན་རྒྱལ་ཟེར་བ་བྱུང་གསུང་། སྡིང་པོ་ཆེར་ཁྲིད་གཅིག་
བཙུགས་པས་ཁྲིད་ཀྱི་སྒང་རང་ལ་སོང་དུས་གདན་ལ་བཞུགས་པ་ལ་སྐྲང་འབུར་གཅིག་བྱུང་ནས་ཟུག་ཆེན་
པོ་རང་བྱས་སྡོད་པ་ལའང་ཆོས་ཐུན་གྱི་ཚེར་ཟུག་ཚད་བྱུང་བས། སྒྲུབ་པ་མོ་གཡུ་གང་མན་ཡོད་པས། ངེད་
ན་ཟེར་བ་ལབ་ལབ་མང་དུ་བྱེད་པས། རྒྱ་སྐད་མང་པོ་ལབ་བྱེད་པས། ཁྱོད་གང་ནས་ཡིན་ཅི་ན་བྱས་པས།
རྒྱ་གར་ནས་ཡིན་རྡོ་རྗེ་གདན་དུ་ཚོགས་འཁོར་ལ་འགྲོ་དགོས་པ་ཡོད། ང་འགྲོ་ཟེར་ང་ལ་ཤུག་སྟེ་བྱས་ནས་
གཅིག་བུ་ན་ཟེར་ནས་འདི་ལ་ཅི་ཕན་བྱས་པས། དམ་ཚིག་གི་སེལ་དུམ་ཙམ་པ་གཅིག་གིས་ལེན་པ་ཡིན།
ད་ཆོས་ཉན་འདི་ཚོ་ལ་ཡམས་རིམས་གཅིག་ཡོང་བ་ཡོད། དེ་ནས་དྲག་འགྲོ་ཨའུ་རྩི། ཆོས་ཤོད་ཕྲིན་ལས་
འདྲ་བྱེད་ཟེར་བ་བྱུང་གསུངས། ཡང་སྡིགས་པོ་ཆེའི་གཟིམས་ཁང་དེ་ན་ཀླུ་བདུད་གཅིག་འདུག་པས་འཁོར་
དང་ཕྱུགས་ལ་གནོད་པ་དུམ་རེ་བྱས་བྱུང་ནུབ་གཅིག་རྨི་ལམ་ན་ཉལ་བའི་སྟེང་གི་གདུང་གསེབ་དེ་ན་སྡིག་པ་
རྩིག་བུ་ཆེ་ཤོས་གཅིག་འདུག་པས་རྨི་ལམ་དེ་ཟིན་བྱུང་བ་དང་། ཕག་རྒོད་མཛོ་ཙམ་གཅིག་ཏུ་སྤྲུལ་ནས་ཁྱུར་
མིད་བྱས་པས་རྨི་ལམ་འཚུབ་པ་དང་གནོད་པ་རྣམས་ཆད་བྱུང་། གཞན་ཡང་དེ་འདྲའི་རིགས་མང་དུ་གསུང་
བ་རྣམས་དྲན་པར་རི་ཙམ་ལས་མི་གསལ་བར་འདུག་པས་མ་བྲིས་པ་ལགས། བྱམས་སྡིངས་སུ་མུན་ཁང་
དང་ཐབ་སྤངས་དབྱར་གཅིག་བྱས། དེ་ཐོན་རྟིང་ལུས་ཐམས་ཅད་སྦྲིད་པ་དང༌། མིག་དམར་པོར་སོང་རྩ་
ཆུར་ཡང་འགྱུར་བྱུང་བས། བརྟག་པ་བྱས་དུས་མཛེ་རང་དུ་ཤེས་བྱུང་། ད་དེ་ཡང་ན་རྒྱལ་ཁམས་ལ་ཕྱིན་
རྒྱུས་མེད་ཀྱི་ཡུལ་དུ་ལམ་ཟན་ལ་བརྟེན་ནས་འདི་ཐོན་ན་རབ། མ་ཐོན་ཀྱང་དགེ་སྦྱོར་གང་ནུས་བྱེད་ཡང་ན་
ནི་མི་མེད་པའི་རི་ཁྲོད་ཅིག་ཏུ་འཆིས་བྱེད། ད་ངེད་རང་མི་ཁྲོད་དུ་མི་ཚུད་པར་འདུག་བསམ་བྱུང་བ་ལས།
6

བི་མ་སྙིང་ཐིག
སྔ་སོར་འདི་ཁར་མཚམས་ཞིག་བགྱིས་དང་བསམ། ཕྱག་རྡོར་ཨུ་ཙརྱའི་བསྙེན་པ་ཡང་དུམ་རེ་བྱས། རྫས་
ཆེན་རྣམས་པགས་བྱུག་བྱས་པས། བྱུག་པ་བྱས་ཀྱིས་ལོད་དུ་རང་སོང་བྱུང་། ད་འདི་འདྲ་སྲོག་ལ་རྒོད་བར་
འདུག་བསམ་ནས་ཐལ་ཐུལ་དང་ཆེར་མེད་གང་ཡོད་རྣམས་ཀྱི་མཐོ་རྩེ་གཅིག་ཞང་པོ་ལ་བཅོས། ང་ཤི་
འདུག་ཟེར་ན་འདི་ཚོ་ཐོང་ཟེར་བ་བྱས། ལུས་ངག་ཁྱེར་རྒྱལ་ཁམས་ལ་ཕྱིན། ལྷ་རྗེའི་གྲལ་སྒོར་གཅིག་བྱས་
ནས་འཆོས་ཤེས་པ་ཡོང་བ་ཡང་སྲིད། ཀླུ་སོགས་ཀྱི་གནོད་པ་ཡིན་ན། གཉན་ས་གང་འདུག་ཏུ་གཅོད་རེ་
ཙམ་བྱས་ན་ཐོན་པ་ཡང་སྲིད་བསམ། གལ་ཏེ་མ་ཐོན་ཀྱང་དགེ་སྦྱོར་གང་འཕེལ་བྱེད། ཤི་ཡང་ལ་ཁའི་བྱ་རོ་
དང་ཆུ་ཁའི་ཉ་རོ་བྱེད་བསམ་ཕྱིན་པས་ལྷ་རྗེ་ལ་ཅི་ཡིན་ཟེར་བ་བྱས་པས། ལ་ལ་ཅི་ཡིན་ཟེར། ལ་ལ་གང་ཡིན་
ཟེར་བ་ལས། ཐིངས་པ་རང་མ་བྱུང༌། དོལ་གྱི་ལྕོགས་ཕུག་པས་ཐིངས་ཏེ། སའི་བམ་ལུས་ལ་རྒྱུག་པ་ཡིན།
མཛེ་རང་མིན་མཛེ་རྟགས་ཙམ་ཡིན་པས། དྲག་གཟེར་བ་ཡིན་གསུང་བས། ངེད་རང་གི་ཡིད་ཡུལ་དང་
མཐུན་པར་བྱུང་། སའི་བམ་ཡིན་པ་ཡང་ཐབ་སྤངས་བྱས་དུས་སོགས་སྣེའི་འོག་དེ་རུལ་འདུག་པས་དེ་གོ་
ཁོང་གི་བྱུག་པ་མང་པོ་ཡང་བསླབ། ངེད་རང་གིས་ཀྱང་དྲོད་བཅོས་སྐོར་གྱི་བྱུག་པ་བྱས། རླུང་དང་འཁྲུལ་
འཁོར་མང་དུ་བྱས་པས་ཟླ་བ་གཅིག་ནས་སྐྱེད་ཆེད་བྱུང་སྟེ་ཐོན་པ་ཡིན་གསུང་། སྡིང་པོ་ཆེར་བླ་མ་གད་འོར་
པས་དུག་གཅིག་བྱུང་བ་ལས། མ་བྱུང་གོང་དུ་རྨི་ལམ་དང་མོ་མ་སོགས་ཀྱི་དུག་ཡོད་ཟེར་བ་ལ། ངེད་རང་
རྟོག་པ་རྩིངས་པས། ཁོས་ཞོ་གཅིག་ལ་ཕྱེ་གཅིག་བཏབ་ནས་བྱིན་པས། ཕ་རོལ་ལ་འགྲོ་རྩིས་གྲབས་བྱས།
གང་ཡོད་ལ་སྤང་ཐག་དང༌། དཔལ་ལྡན་སྡིངས་ཀྱི་ཚད་ཁང་འདི་ཡང་བཞེངས། མི་རྣམས་ཕལ་ཆེར་ང་འཆི་
བྱས། ཁོང་རྣམས་ན་རེ་འཆི་བ་རང་མི་འོང་དུག་ཡིན་ན་ཨེའི་ཆུ་ཚན་ཕན་ཟེར་བས་འགྲོ་དགོས་བསམ་ཡོད་
པ་ལ། རྨི་ལམ་ལ་ཡང་ཕྱིན་ན་བསམ་པ་གཅིག་བྱུང་བ་ཕྱིན་པས་ཉེས་མེད་དུ་འཁོར་དེ་ནས་ཆུ་ཚན་གྱི་ཡོན་
ཏན་དང་དཀོན་མཆོག་གི་ཐུགས་རྗེ་ལས་ནད་ཀྱང་སྐྱེད་ཆེར་བྱུང་། འཆི་རྩིས་རང་ལམ་ཤི་ཙམ་བྱུང་སྟེང་དུ་
དཔལ་སྡིངས་སུ་སྐེ་དང་། ཁྱད་པར་ལྕེ་ཁའི་ནང་དུ་མི་ཤོངས་ཚད་བྱས། ལབ་ཀྱང་ཡེ་མི་ཤེས་པ་གཅིག་བྱུང་
བས། གཞན་མ་དང་ངེད་རང་བྱིངས་ཀྱིས་འཆི་བར་གཟུང་། ལྷ་རྗེས་ཀྱང་ཐོག་དེར་སྲིན་བྱའི་སྐད་བྱུང་བ་
ཐོས་འདུག་པ་དང་བཅས་པས། ལྷ་རྗེས་ཁ་གཏམ་དེ་བྱས། ད་དཀོན་མཆོག་མིན་པ་རེ་ས་མེད་བསམ་སྟེ།
བླ་མ་དཀོན་མཆོག་ཤི་བ་ལེགས་སམ། མ་ཤི་བ་ལེགས་གང་ལེགས་པ་ཐུགས་རྗེས་ཟུང་ཐུགས་རྗེས་སྐྱོབ་
པའི་དུས་སུ་འདུག་བསམ་ནས་གསོལ་བ་དྲག་ཏུ་བཏབ་པས། ནམ་མཁའ་ནས་སྒྲ་བྱུང་སྟེ་དབང་བཞི་བསྐུར་
62

རིན་པོ་ཆེ་འོད་གསལ་རང་གྲོལ་གྱི་རྣམ་ཐར་སོགས།
བ་རྣམས་རིམ་པ་བཞིན་དུ། དང་པོ་ཉིད་དག་པ་གཞིའི་དབང་། གཉིས་པ་ཡེ་ཤེས་རྒྱུན་མི་ཆད་པའི་དབང་།
གསུམ་པ་འཁོར་ལོ་བདེ་བ་ཆེན་པོའི་དབང་། བཞི་པ་དག་པ་ཡེ་ཤེས་ཀྱི་དབང་ཟེར་བ་བྱུང་། དེའི་གོ་བ་
ལེན་གྱིན་དབང་གཅིག་བླངས། དེ་ནས་ཡུག་གཅིག་སོང་བ་ན། དུས་མིན་འཆི་བར་མི་འགྱུར་ཏེ། །སྐྱེས་
བུའི་ཚེ་ལོ་བརྒྱད་ཅུ་ཡིན། །ཟེར་རོ། །དེ་ནས་ཡུག་གཅིག་སོང་བ་དང་། བསྟན་པ་ཆགས་པ་དྲུག་སྟོང་སུམ་
བརྒྱ་ཡིན། །གནས་པ་འཇིག་པའང་དྲུག་སྟོང་བརྒྱ་རེ་ཡིན། །ཟེར་བ་ཡང་བྱུང་བས་ཡིད་ཉམས་སོས་བྱུང་།
བྱམས་སྡིངས་སུ་ཐོག་འོག་ཏུ་ཚུད། ཡང་ཁའི་གྲུ་ཡང་བྱུང་ལ་ཁད་པ་ཡང་ཁ་ནས་དཀོན་པར་ཕྱི་ཕྱི་གཅིག་
འོང་པས། ལམ་འཛོལ་བ་ཁ་འདྲས་བྱས། གད་པ་རྟ་ཞོན་མདུང་བཟུང་གྱི་ཚོད་གཅིག་ལ་བྲུལ། ཡུག་གཅིག་
བརྒྱལ་དྲན་པ་བྱུང་བ་དང་ཉམས་གཅིག་ལྷན་ཅིག་བྱུང་འདུག་པས་དེའི་ངང་ལ་དགོན་པར་འཁྱོལ་འདུག དེ་
ནས་ཉམས་དེ་སད་ཙ་ན་ཙུག་ཙམ་མི་ཡོང་བར་འདུག དེ་ལ་སོགས་ཏེ་རྐྱེན་དྲག་པོ་མང་པོས་ངེད་རང་ཡང་
འཆི་བར་ཐག་བཅད་པ་མང་པོ་བྱུང་སྟེ། ད་ཚུན་བླ་མ་དཀོན་མཆོག་གི་ཐུགས་རྗེས་ལེགས་པོ་བྱུང་ལགས་ཏེ།
དེ་ནས་ཁོས་གཅིག་སྐྱེལ་གསུང་། ད་ལྟའི་མི་འདི་ཚོ་ན་ཡང་མི་འཆི་གཞན་འཆི་བ་འདུག་པ་མཐོང་ཡང་ངེད་
རང་མི་འཆི་བསམ་པའི་མི་རིགས་མང་པོ་འདུག ཁྱེད་རྣམས་ལ་བར་ཐར་ཡང་ཨེ་ཡོང་ངམ། ད་ཡང་དེ་
འདྲའི་གྲབས་རེ་ཙམ་དགོས་པ་ཡིན་གསུང་། བརྒྱད་པ་ལྟར་ན་སྐུ་ན་ཆུང་ངུའི་དུས་སུ་མ་ནི་རེ་ཙམ་བགྲངས་
པས། བྲག་འབྲུ་གུ་གཤོངས་ཀྱི་བྲག་ཕུག་ཅིག་ན་ཐུགས་རྗེ་ཆེན་པོའི་སྐུ་ངོ་མཚར་ཅན་ཅིག་འདུག་པ་ལ་
ཕྱག་དང་མཆོད་པ་བྱས་པས། བྱིན་གྱིས་རླབས་པ་བྱུང་གསུང་། རལ་གྲི་གོང་དུ་འུ་ལག་སྐྱེལ་ཕྱིན། གཡུལ་
ཁང་ནང་འདྲ་ཞིག་ཏུ་བསྡད། ཨོ་རྒྱན་གྱི་རྟགས་བསྟོད་ཅིག་ཤེས་པ་མང་དུ་བྱས་པས་རྨི་ལམ་དུ་གུ་རུའི་སྐུ་
གཅིག་ནམ་མཁའ་དེ་ལ་བཞུགས་འདུག་པ་ལ། གསོལ་བ་བཏབ་པས་འོད་ཟེར་གྱི་རྣམ་པ་ངེད་རང་ལ་ཚུར་
བྱུང་ནས། དེ་ནས་ནམ་མཁའ་ལ་ཇེ་མཐོར་སོང་མི་མཐོང་བ་ཙམ་དུ་ཡལ་བར་རྨིས་ཆུ་བོ་རིར་ཚེ་ཆུ་ལ་ཕྱིན་
པས། ལྕང་སར་མདའ་ནས། སྲིན་པོ་རིའི་གཙུག་ལག་ཁང་མཐོང་བྱུང་བས། བཅོས་ལྡན་འདས་ལ་དད་པ་
གཅིག་ཆེར་སྐྱེས། བདག་བསྐྱེད་མདུན་བསྐྱེད་དང་ཡིད་ཀྱིས་སྤྲུལ་པའི་མཆོད་པ་དང་། ཁ་ནས་གང་ཤེས་ཀྱི་
མཆོད་པ་དང་བསྟོད་པ་བྱས་པས། དེ་དགོངས་གངས་དཀར་ཞོལ་དུ་བསྡད་པས། རྨི་ལམ་དུ་སྲིན་པོའི་རི་
ངོས་ལ་ཕྱིན་པས། གཙང་པོ་ཐོན་པའི་གླིང་མཁའི་དཀྱིལ་དུ་སླེབ་ཙ་ན། བཅོས་ལྡན་འདས་དཔའ་བོ་གཅིག་
པ་རིན་པོ་ཆེ་དང་རུས་པས་བརྒྱན་པ་སྐུ་མདོག་ནམ་མཁའ་ལྟར་དྭངས་པ་གཅིག་དང་མཇལ་བྱུང་བས་ཕྱག་
613

བི་མ་སྙིང་ཐིག
དང་སྐོར་བ་མང་དུ་བྱས་པས་ཞལ་ནས་བདུད་རྩིའི་རྒྱུན་བྱུང་བ་འཐུང་བས་ལུས་སེམས་བདེ་བས་ཁྱབ་པ་
རིགས་ཀྱི་བུ་ཞེས་ལན་གསུམ་བྱོན་པས་གསུང་གི་སྣང་བ་དང་བཅས་པ་བྱུང་གསུང་། དཔལ་སྡིངས་དགོན་
རྩེར་ཕྱག་དྲུག་པའི་ལས་བྱང་གཏོར་ཆོག་རྒྱུས་བསྡུས་རན་པ་ཞིག་བྱེད་དགོས་བསམ་པ་ཡོད་པས་དགོངས་
གཅིག་རྨི་ལམ་དུ་ཡེ་ཤེས་མགོན་པོའི་སྐུ་ཤིན་ཏུ་ཆེ་བ་ཞིག་བྱོན། ལས་བྱང་བྱེད་བསམ་ན་གྱིས་གསུང་བ་
བྱུང་བས། དེ་ནས་བྱས་ཆོག་པར་གོ་ནས་བྱས་པ་ཡིན་གསུང་། དགུ་པ་ལྟར་ན། བྱིས་སྦའི་དུས་སུ་ཡང་ཁའི་
རྒྱལ་སྒོ་གདོང་དུ་ཕྱིན་པས། བླ་མ་དུང་ལོང་དང་། ཨང་ག་རག་གསོལ་ནས། ཆང་དང་ཟམ་ནོར་ཕྲན་ཚེགས་
ལྡང་ལ་སློང་གསུང་། མེད་ཞུས་པས་འདི་ན་འདུག་གཞན་ལུགས་འདི་བཞིན་འདུག་རྫུན་མ་ཟེར་གསུང་། གང་
ཡོད་ཐིངས་པའི་མངོན་ཤེས་ཅན་ཅིག་བྱུང་བས། ང་གཟིགས་འཕྲལ་དུ་ཆོས་ཀྱི་སྐལ་པ་བཟང་པོ་
ཡོད། ཆོས་གྱིས་གསུང་པ་བྱུང་གསུང་། འཁྲུལ་ཞིག་རིན་པོ་ཆེ་ལ་གདམས་ངག་རེ་ཙམ་ཞུས་དུས་བྱེད་
དགོས། ཁྱེད་ཀྱིས་འགྲོ་དོན་རེ་ཙམ་ཡོང་བར་འདུག་པས་གསུང་། ངེད་རང་གི་མགྲོན་པོ་དང་ཅི་ཡོང་ཞུས་
པས། དེ་རིང་སོང་ཙ་ན་ཡོང་བ་ཡིན་བློ་མ་ལད་པ་གྱིས་ལ་འབུངས་གསུང་། གཅིག་བརྒྱུད་ཀྱི་དབང་རྗེས་
གནང་སོགས། ཉེ་གནས་དང་མི་གཞན་སྐུ་མདུན་ན་མེད་དུས་ཤོག་གསུང་མང་དུ་གནང་གསུང་། བྱ་བཏང་
ཆོས་རྗེས་གཅིག་གནང་བའི་རྗེས་ལ་མ་ནི་བརྒྱ་རྩ་རེ་བསྐུལ་བ་ཕྱག་ལེན་དུ་མཛད་པ། བདག་ལ་བླ་མ་རས་
པ་ཁྱོད་དཔལ་སྡིངས་སུ་ཆོས་འཆད་ཙ་ན་མ་ནི་འདི་བསྐུལ་གསུངས་པ་དང༌། གཞན་ཡང་ཁྱོད་རང་ཡང་
དགོན་པ་འཛིན་ཙ་ན་འདུག་ཀྱིས་གསུང་མང་དུ་གསུངས་པས། ང་འདྲས་དགོན་པ་དང་ཅི་ཟིན་བསམ་པ་
ལས། སྟེང་དུ་དགོན་པ་འཛིན་ལོ་ཆོས་འཆད་རེ་ཙམ་བྱས་དུས། དྲུང་པ་ཉིད་ལ་མངོན་མཁྱེན་གཅིག་མངའ་
བར་གོ་གསུང་། ཆོས་ཀྱི་རྗེས་མ་ནི་འདི་ཁྱོད་ཚོས་ཀྱང་ཆོས་དང་འཆད་པ་བྱུང་ན་གྱིས་གསུང་། བཅུ་པ་ལྟར་
ན༑ ལོ་གཅིག་གཉིས་ཙ་ན། ང་རྒད་པོ་ད་ལོ་སོང་རེས་ཀྱི་མི་གསུངས་པ་དང༌། ཆོས་བཞིན་ཞུ་ན་ད་ལྟ་ཞུས་
པ་དྲག དེ་ནས་ངེད་ཀུན་ཨེ་སྡོད་མི་ཤེས་གསུང་། ང་ཤི་ན་ཡང་ཁྱོད་རང་སྤུན་གཉིས་འདི་ཟུང་། སྤྱད་པ་
འདི་ཚོ་ཁྱེད་རང་ཚོ་བདག་རྒྱུ་ཡིན། འདི་ཚོ་རྗེས་ལ་གཏོང་རྒྱུ་ཡིན་ཟེར་བ་སོགས་མང་དུ་བྱོན། ཉིན་གཅིག་
གློ་བུར་དུ་ངེད་མིང་སྲིང་རྣམས་ལ་འདི་འདྲ་བདག་རྒྱུ་ཡིན་གྱི་ཡི་གེ་རེ་མཛད་ནས་འདི་རྣམས་ཁྱེད་ཚོས་གྱིས།
གཞན་མ་གང་འདུག་ང་རང་གི་རྗེས་ལ་ཐོང་གསུང༌། ངས་ཕྱོགས་གཅིག་ནས་སླེབས་དུས་ཡི་གེ་རྣམས་སྟོན་
མཛད་པ་ལས། བློ་དང་མ་བདེ་བྱ་བ་ནི་མེད་བསམ་པ་གཅིག་བྱུང་། དེ་ནས་ཆོས་ལུང་དུ་དགུན་བི་མ་ལའི་
51

རིན་པོ་ཆེ་འོད་གསལ་རང་གྲོལ་གྱི་རྣམ་ཐར་སོགས།
ཁྲིད་གནང་བ་ལས། གནངས་གཞེས་ཙམ་ཐོན་རྒྱུའི་དོ་དགོངས་དེར་ཛཾ་བྷ་ལྷའི་ཕའི་ཆོ་ག་ལ་ཐེག་པས། ཁོ་
དམ་ཉམས་དེར་སོང་བས། དེའི་སྐྱོན་གྱིས་དེ་དགོངས་དེར་ཤིན་ཏུ་བསྙུང་སྟེ་དེ་ཁར་འགྲོང་འདྲ་བསམ་པ་
ལས། མ་གྲོངས་ཙམ་ལ་སད་དེ་དགོན་པར་ཕེབས་པའི་དགོངས་མོ་དེ། ཁྲོ་བོ་རི་རི་ཏིའི་ཕྱག་རྒྱ་གྱིས།
བགེགས་བསྲུང་བ་ཡིན་གསུང་བ་ཞིག་བྱུང་གསུང་། ཡང་ཡུག་གཅིག་ན། མགོན་པོ་ཚེ་དཔག་མེད་སྐུ་མདོག་
དཀར་པོ་གཅིག་བྱོན་ད་ལོ་ལ་མི་འཆི་ཙམ་ཡོང་བ་འདྲ་གསུང་། དེ་རེས་དེ་གསོལ་བ་མི་ཐེབས་ལ་ཁད་པ་
ལས། བདག་སོགས་ལ་ཐུགས་རྗེས་གཟིགས་ནས་སྐུ་ཁམས་ཀྱང་དྭངས། ད་ཞག་ཀྱང་ཡང་ཆོས་ལུང་དུ་
དེའི་དགུན་མཁའ་འགྲོ་སྙིང་ཐིག་བཙུགས་བར་ཆད་ཀྱང་མེད། བཀའ་ལུང་སྙིང་ཐིག་མ་གཉིས་ཀྱི་ལྷག་ལུས་
འདྲ་ཡོད་པ་རྣམས་ཀྱང་རྫོགས་པར་གནང་། ཁྱད་པར་བཀའ་སྡོད་རྗེས་གནང་པོད་ལུང་རྣམས་ཐུགས་རྗེས་
བཟུང་ནས་འདི་ཚོ་ཁྱེད་སྤུན་ལ་འཕྲོད་པས་བློ་བདེ་གསུང་། བཀའ་ལུང་ཡང་བཟང་པོ་གནང་། དེ་ནས་
དཔྱིད་ཁ་དེ་ཆོས་ལུང་ནས་སྐུ་ཁམས་མགོ་མ་ཨན་ཙམ་མཉེལ་ནས། དཔལ་སྡིངས་སུ་ཕེབས་ནས་ཀྱང་
མཉེལ་བ་ཟླ་བ་གཉིས་ཙམ་བྱུང་། དེ་ནས་བདག་གིས་སླེབ་ནས་མཉེལ་བ་ཟླ་བ་གཅིག་ལྷག་ཙམ་གྱི་རིང་ལ།
ལུས་ཚགས་ཀྱང་འགྲོལ་རྒྱུ་མེད་པར་བསྙུང་གཡོག་ཞབས་ཏོག་བྱས་པས་བསྙུང་ཟུག་ཆུང་བའི་བར་ལ
ཁྲིད་འདི་འཆད་པ་ལ་འདི་གྱིས་གསུངས་པ་དང་། ཁྱད་པར་རྫོགས་ཆེན་ཆོས་བརྒྱུད་ཡིན་པས། གཞན་ཚོས་
སྙིང་ཐིག་མ་གཉིས་མཁོ་བ་ཡོང་བས་འདི་བཞིན་བྱེད་རྒྱུ་ཡིན་སོགས་མང་དུ་གནང་། དེ་ནས་སྤྱིར་གྱི་གྲྭ་བུ་
སླེབ་དང་། དགོས་ངེད་རང་སྤུན་དང་བཅས་པའི་བསོད་དེས་མ་ཟིན་པའི་རྣམ་པས་མི་བཞུགས་པར་རིགས་
པས། ཀླུངས་ལ་འཚོལ་འཚོལ་འདྲ་བྱེད་པ་ལ་ཕྱིན། དེ་དགོངས་སླེབས་རྩིས་མ་སླེབ་པས། བློ་དང་ནི་མ་
བདེ་དོན་མ་ཆོད་པ་བྱས་པས་ནི་མ་བྱུང༌། དེའི་དགོངས་མོ་དེར་གཉིད་ཆེར་ནི་མ་བྱུང་། ཐོ་རངས་རིག་པ་
གཅིག་བྱུང་དུས། ཁྱོད་རང་ག་ལེ་གྱིས་དྲུང་བ་ལགས། སྒུག་ནས་བཞུགས་ཡོད་ཟེར་བས་སེམས་མི་འཚབ་
ཙམ་བྱུང་། དེ་ནས་དེའི་དགོངས་མོ་འཕྱི་འཕྱི་གཅིག་ཡང་ཡོང་དུས་མ་སླེབ་གོང་དུ་ཇོ་ཇོ་གསུང་བ་མང་དུ་
བྱོན། ཁོ་སླེབ་མ་བྱུང་ངམ་གསུང་བ་བྱུང་འདུག་དེ་སླེབ་དུས་ཅི་འདྲ་བྱུང་ཞེས་ཤོད་དུ་དྲིས་པས་མ་ཐེགས་
ཙམ་བྱུང་ཟེར་བས་ཡིད་ཀྱང་སོས་པ་ལས། སྐུ་མདུན་དུ་སླེབ་པས་ཇོ་ཇོ་གསུང་བས་ལགས་ཞུས་པས་སླེབ་
པ་དགའ་གསུང་། དེ་ནས་ཅང་མི་གསུང་བར་སྙིང་ཟུགས་ཀྱང་ཆུང་དུ་སོང་བས་ཐུགས་དམ་ལ་བཞུགས་ཏེ།
ཡོས་ལོ་ཟླ་བ་ལྔ་པའི་ཚེས་བཅུ་དགུའི་ཐོ་རངས་གདུལ་བྱ་དག་པའི་དབྱིངས་སུ་གཤེགས་པ་ལས། ད་
615

བི་མ་སྙིང་ཐིག
ངེད་འདྲ་བའི་མིའི་བསོད་ནམས་ཀྱི་སྐལ་པ་ཐམས་ཅད་དུས་འདིར་ནུབ་སོང་བསམ་སྟེ། ཡིད་བམ་ཀྱང་ཆེར་
སྐྱེས་མཆི་མ་སོགས་མང་དུ་བྱུང་སྟེ། ཨ་ཁུ་དགེ་སྦྱོང་དང་། ཞང་པོ་བློ་རྒྱལ་གཉིས་ལ་རིབ་པ་བྱས་ནས་མ་
བྱུང་པ་ཙུག་བྱས། ཡིད་ཀྱི་སྒོ་ནས་གསོལ་བ་འདེབས་པ་དང་། སྨོན་ལམ་མང་དུ་བྱས་པ་རྣམས་ཟིན་པ་དང་།
ནམ་ཡང་ལངས་བྱུང་ནས་ཚད་པ་ཡང་ཚ་བས། སྐུ་གདུང་དེ་བཞུགས་ལུགས་བྱས། ཙན་དན་ག་བུར་གྱིས་
བྱུགས་བདག་གིས་བྱང་ཁར་ཕྱིན་པས། གྲང་ཡུལ་སོགས་ཀྱི་བསམ་བློ་དང་བློ་གཏིང་ནས་ཀྱང་མ་བདེ་བས་
མ་མཐོང་བར་འདུག་སྦྱིན་པ་སོགས་ཀྱི་ལྟས་པ་རྣམས་ཀྱིས་ནམ་མཁའི་གཞི་མ་དྭངས་པ་ལ། འཇའ་སྣ་ལྔ་
དང་འཇའ་དཀར་གྱིས་ཁེངས་འདུག་ཟེར་དེ་ལྟར་གཤེགས་ནའང་། ཐུགས་དགོངས་རྫོགས་ཐབས་རྣམས་
བསྒྲུབས་པ་ལ་ལག་ན་འདོན་རྒྱུ་ཡང་ཆེར་མི་འདུག གདན་ས་པ་ཡང་ན། སྦྱིན་པ་ཡང་སྟབས་མ་བདེ་བ་
འདྲས་བྱས། ངེད་རང་ལ་ཡང་མིའི་ཁྱེར་ཁ་ཆེར་མེད་པའི་སྟེང་དུ། མི་གཅིག་ལག་གཅིག་ཏུ་སོང་བྱུང་ནའང་།
དྲུང་པ་ཉིད་ཀྱི་ཐུགས་རྗེ་ལ་བརྟེན་ནས། མི་ལ་ངོ་མི་ཚ་ཙམ་འགྲུབ་བྱུང་། ལོ་དུས་སུ་སྐུ་གདུང་དེ་བཞུ་བས་
རྟེན་སོགས་མ་བྱོན་ཀྱང་། གདུང་ལྕགས་ཆོད་མང་དུ་བྱོན། དེ་ཁ་དང་མཚུངས་པར་ནང་རྟེན་ཚེ་དཔག་མེད་
གཅིག་བཞེངས་པས་སྲོག་ཤིང་རང་ལུགས་སུ་ཡོད་པ་དང༌། མར་མེ་འཛིན་པ་སོགས་བྱོན་རྟིང་དུ་བྱང་ཆུབ་
ཆེན་པོའི་སྐུ་འབུམ་བཞེངས་དུས། ཡོ་བྱད་སོགས་འབད་མེད་བྱུང་སྟེ། རབ་གནས་ཀྱང་ཤིན་ཏུ་ལེགས་ཏེ་
མཐོང་བའི་ཡུལ་ཕྱོགས་ཀྱང་ལོ་ལེགས་པའི་དགེ་མཚན་ཀྱང་ཡོད་པ་དང་། དཔལ་ལྡན་སྡིངས་རང་དུ་ཡང་
བྱིན་རླབས་ཆེ་བ་དང༌། བཀྲ་ཤིས་པའི་རྟགས་མང་དུ་བྱུང་། ཁྱད་པར་བྲེའི་ནང་ན་དབུ་ཐོད་རིལ་པོར་བྱོན་
པ་དེ་རིན་པོ་ཆེས་བཀང་ནས་ཡོད་པའི་དེའི་ཡོན་ཏན་གྱིས་དཔལ་ལྡན་སྡིངས་པ་རྣམས་ཡར་འཕེལ་རང་ལ་
སོང་བྱུང་བ་ཐུགས་རྗེ་ཡིན་པར་འདུག དེ་ལ་སོགས་ཏེ་ཚད་མེད་པའི་ཐུགས་རྗེ་དང་ཡོན་ཏན་མངའ་བའི་
དཔལ་ལྡན་བླ་མ་དམ་པ་དེ་ཉིད་དག་པའི་ཞིང་ཁམས་གང་དུ་བཞུགས་ཀྱང་། སྤྱིར་སེམས་ཅན་ཐམས་ཅད་
དང་ཁྱད་པར་ངེད་རང་ལ་གསོལ་བ་འདེབས་པའི་བུ་སློབ་རྣམས་ཐུགས་རྗེས་མི་འདོར་བར་གོ་སྟེ། བདག་
གིས་ཕྱག་རྒྱ་ཆེན་པོའི་ཆོས་དེ་འཆད་ལོ་བྱས་དུས། གཞན་མས་མ་རིགས་པར་འདུག ང་རང་འཆད་པའི་
ཚིག་སྒྲོས་གཅིག་ལ་བློ་ཐིངས་པ་ལས་དེ་དགོངས་དེ་རྨི་ལམ་དུ་བྱོན་ཏེ། འདི་ཡིན་གསུངས་པ་དང་གཞན་
ཡང་དགོན་པ་ཕན་ཚུན་དུ་ལེགས་ཉེས་རེ་ཙམ་ཡོད་ན། ལེགས་པ་ལ་དགྱེས་པ་དང་། ཉེས་པ་ལ་མི་དགྱེས་
པ་སོགས་རྨི་ལམ་དུ་ཡོང་བ་འདྲས་འདུག་པས། དེས་ན་གསོལ་བ་བཏབ་ན་ཐུགས་རྗེས་འབྲལ་མེད་དུ་
616

རིན་པོ་ཆེ་འོད་གསལ་རང་གྲོལ་གྱི་རྣམ་ཐར་སོགས།
གཟིགས་པར་འདུག་པས། མོས་གུས་ལྟེམ་ཀྱང་མེད་པའི་སྒོ་ནས། གསོལ་བ་རྩེ་གཅིག་ཏུ་འདེབས་པ་དང་།
གོང་དུ་བཀོད་པའི་ཆེ་བ་ཡོན་ཏན་གྱི་རྣམ་པར་ཐར་པ་རྣམས་ལ་ཡིད་ཆེས་ཤིང་སྣ་རེ་ཙམ་ལས་མ་བྱུང་ཡང་
ཕྱག་ལེན་ལ་ཐེབས་པར་མཛད་པར་ཞུ་ཞུ། འདིར་ཡང་གསུང་བ་རྣམས་ཕར་ཆེར་ཆོས་གནང་དུས་གསུང་བ་
དང༌། དཔོན་སློབ་འགོལ་དུས་གསུང་བ་དང་། སྐབས་གཞན་དུ་ཡང་དམ་དུམ་གསུང་བ་རྣམས་བདག་གི་
དྲན་པ་ལ་བཟུང་བར་བགྱིས་ཏེ། གསུང་ཇི་ལྟ་བ་བཞིན་ལ་རང་བཟོའི་ལེགས་ལེགས་འདྲའི་ལྷན་པ་སོགས་
ཀྱིས་མ་བསླད་པར་བྱས་ཤིང་། དད་ཅན་རྣམས་དང་བ་འདྲེན་བྱེད་དང་། བདག་ཉིད་ཀྱང་བླ་མ་དམ་པ་རྗེས་
སུ་དྲན་པའི་ཡིད་གསོ་བའི་ཕྱིར་དང༌། བརྒྱུད་པའི་བླ་མ་དམ་པ་རྣམས་ལ་རྣམ་ཐར་རེ་མཛད་པར་འདུག་
པས། འདིར་ཡང་འདི་ལྟ་བུ་ཞིག་དགོས་པར་གོ་ནས་བགྱིས་པ་ལགས་པས། མོས་གུས་ཅན་རྣམས་བླ་མའི་
ཕྱག་ལེན་ལ་ཡིད་ཆེས་པར་བྱ་བའི་ཕྱིར་གཟིགས་པར་ཞུ་ཞིང་། སྐབས་གཞན་དུ་སྒྲིབ་པའི་ས་བོན་བསོག་
པས་དད་པ་ཙམ་མེད་ལ་སྦ་བར་རིགས་སོ། །དེ་ལས་བླ་མའི་རྣམ་པར་ཐར་པ་ལ་མོས་པ་ཅན་རྣམས་དང་བ་
འདྲེན་པའི་གསུང་། མེ་ཏོག་གི་ཕྲེང་བ་ཞེས་བྱ་བ། མཚན་ལྡན་བླ་མའི་གདུང་འཛིན་ཤཱཀྱའི་དགེ་སློང་ངག་
དབང་རྣམ་རྒྱལ་བསྟན་པའི་རྒྱལ་མཚན་དཔལ་བཟང་པོས། སྟག་གི་ལོ་ཟླ་བ་བརྒྱད་པའི་ཚེས་ཉེར་གཅིག་
གི་སྐར་མ་མགོའི་ཉིན་དགའ་ལྡན་བྱམས་པ་སྡིངས་ཀྱི་ཆོས་རྗེ་རིན་པོ་ཆེའི་གཟིམས་ཁང་དམ་པར་སྦྱར་བའི་
ཡི་གེ་པ་ནི་བློ་དང་ལྡན་པའི་འཇམ་དཔལ་བློ་གྲོས་ཀྱིས་སོ། །འདིས་ཀྱང་བདག་དང་མཐའ་ཡས་པའི་
སེམས་ཅན་ཐམས་ཅད་སེམས་ཉིད་ཡེ་ནས་སངས་རྒྱས་པ་ཉིད་དུ་ཤེས་ཏེ། ཕྱམ་གཅིག་པར་བླ་མའི་དྲིན་
ལས་ཇི་ལྟ་བར་རྟོགས་པ་ཉིད་དུ་གྱུར་ཅིག ། །བླ་མའི་རྣམ་ཐར་ཟླ་བའི་དཀྱིལ་འཁོར་ལས། །གང་གསུང་
ཆ་ཤས་རྫོགས་པའི་འོད་ཟེར་ཏེ། །བདག་བློའི་མཁའ་ལ་ཤར་ཏེ་བཀོད་པ་ལས། །དད་ལྡན་ཀུན་དའི་ཚལ་
རྣམས་དགྱེས་པར་མཛོད། །དེ་ལས་བྱུང་བའི་དགེ་བ་རྒྱ་མཚོ་ལས། །འགྲོ་ཀུན་བུང་བ་ཆོས་ཀྱིས་ཚིམ་བྱས་
ནས། །མཐར་ཡང་བླ་མའི་གོ་འཕང་བསྒྲོད་པར་ཤོག །གཞན་ཡང་སྐྱེ་ཞིང་སྐྱེ་བ་ཐམས་ཅད་དུ། །དམ་པས་
མ་བཞིན་བརྩེ་བས་རྗེས་བཟུང་སྟེ། །གང་གསུང་སྒྲུབ་བྱེད་ཐུགས་ཀྱི་བུ་གཅིག་པུ། །དམ་ཆོས་ནུ་ཞོ་ངོམས་
པ་ཉིད་གྱུར་ཅིག །དགེ་བ་དང་བདེ་སྐྱིད་ལྡན་པའི་བཀྲ་ཤིས་ཕུན་སུམ་ཚོགས་པ་མངའ་བས་ཕྱོགས་ཀུན་ཏུ་
ཁྱབ་པར་གྱུར་ཅིག །སརྦ་མངྒ་ལཾ།། །།
ཡེ་དྷརྨཱ་ཧེ་ཏུ་པྲ་བྷ་ཝཱ་ཧེ་ཏུནྟེ་ཥཱནྟ་ཐཱ་ག་ཏོ་ཧྱ་ཝ་དཏ། ཏེ་ཥཱཉྩ་ཡོ་ནི་རོ་དྷ་ཨེ་ཝཾ་བཱ་དཱི་མ་ཧཱ་ཤྲ་མ་ནཝཡེ་སྭཱ་ཧཱ།། །།
6i7

བི་མ་སྙིང་ཐིག
ག
པའམ
ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆེ་དེར་ཅི་འདྲལ
བགོམས་ཀྱང་ཉེས་པ་མི་འབྱུང་བར་འཇམ་དཔལ་རྩ་རྒྱུད་ལས་གསུངས་སོ།
རྫོགས་པ་ཆེན་པོ་བི་མ་སྙིང་ཐིག
མཛད་པ་པོ། ཀུན་མཁྱེན་ཀློང་ཆེན་རབ་འབྱམས།
ཞུ་དག་པ། འཇིགས་མེད་བཤད་སྒྲུབ།
མགོ་དགེའི་འཇམ་དབྱངས་བློ་གྲོས། འཇིགས་མེད་འོད་ཟེར།
རྩིས་འཕྲུལ་པ། འཇམ་དབྱངས་བློ་གྲོས། འཇིགས་མེད་བཤད་སྒྲུབ།
པར་ཐེངས། ཕྱི་ལོ་༢༠༡༡ལོའི་ཟླ་༦པའི་ཚེས་༤ལ་དང་པོ་དཔར།
68

